༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN4982
ImageGroup:
13CN4984
LCCN:
In/a
ISBN:
n/a
Title:
བྱང་ཆུབ་ལམ།
byang chub lam/
to-be-supplied
Author:
to-be-supplied
Descriptor:
In/a
Original Publication:
n/a
Place:
n/a
Publisher:
n/a
Date:
n/a
Volume:
1
1
Total Volumes:
TBRC Pages:
12
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༈ མཁན་ཆེན་༧ འཆི་མེད་རིག་འཛིན་གྱིས་འཆད་ཁྲིད་བྱས།
མ།།
dai
ལམ།
ཕབ་སྒྲིག་པ། འོད་གསལ་ཀློང་ཡངས།



ཐར་བ་བྱང་ཆུབ་ཆེན་པོའི་ལམ།
དཀར་ ཆག
མཚན་དོན།༼༡
གཞུང་དོན།
༡ ཞིང་ཁམས་ཀྱི་རྣམ་པ་ཡང་ནས་ཡང་དུ་གསལ་གདབ་པ། ༼༥
༢ སྒོ་དུ་མ་ནས་ཚོགས་བསགས་པ། ༼༡༤
༣བདེ་བ་ཅན་དུ་སྐྱེ་བར་སྨོན་ལམཾ་གདབ་པ། ༼༨༣
༤ སྤྱོད་འཇུག་ལས་བསྟན་པའི་
རིན་ཆེན་བྱང་ཆུབ་ཀྱི་སེམས་བྱེ་བྲག་ཏུ་བཤད་པ། ༼༡༢༧
མཇུག་དོན། ༼༡༥༢
བདེ་སྨོན་རྩ་བ། ༼༡༥༦
1



ཐར་བ་བྱང་ཆུབ་ཆེན་པོའི་ལམ།
༄༅། །རྣམ་དག་བདེ་ཆེན་ཞིང་གི་སྨོན་ལམ། ཡོངས་ཀྱི་
དགེ་བའི་བཤེས་གཉེན་དམ་པ་མཁན་ཆེན་
༧འཆི་མེད་རིག་འཛིན་མཆོག་གི་
ལྗགས་ཁྲིད་ཡི་གེར་བཀོད་པ་
ཐར་བ་བྱང་ཆུབ་ཆེན་པོའི་
ལམ་ཞེས་བྱ་བ་
བཞུགས་སོ། །
མཁན་ཆེན་༧ འཆི་མེད་རིག་འཛིན་གྱིས་གསུངས།
1



.
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
༄༅། །སྤྲོས་བྲལ་སྟོང་ཆེན་ཆོས་སྐུའི་ཀློང་ཡངས་སུ།།
མཁྱེན་བརྩེ་ནུས་གསུམ་རྫོགས་པའི་འོད་པོ་ཆེ།།
འགྲོ་བློའི་མུན་སེལ་ཤཱཀྱའི་རིགས་འཁྲུངས་བའི།།
སྟོན་པ་དེ་ལ་དང་པས་ཕྱག་བགྱིའོ།།
ཤེས་རབ་རིག་པའི་རྩལ་ཁ་ཕྱེས་ཏེ་ཀ་དག་སེམས་ཀྱི་གདར་ཤ་བཅད།།
ཕར་ཕྱིན་སྤྱོད་པའི་ཉམས་ལེན་གཙང་མས་བྱང་སེམས་གོང་མའི་མཛད་རྗེས་
བསྙེགས།།
ཆོག་ཤེས་གུ་ཡངས་ནང་གི་བདེ་བས་ཚོགས་དྲུག་སྲེད་པའི་འཆིང་རྒྱ་གྲོལ།།
འཆི་མེད་ཡེ་ཤེས་མངོན་དུ་བརྙེས་པའི་རིག་འཛིན་བླ་མའི་ཞབས་རྡུལ་མཆོད།
：
གང་ཞིག་དམཾ་པའི་གསུང་གི་ལེགས་བཤད་ཀྱི།།
ངོ་མཚར་ཆུ་སྐྱེས་པདྨོའི་འཛུམ་ཟེར་ལས།།
ཆ་ཙམ་ཡི་གེར་བགྱི་བའི་ཀུན་རྟོག་གིས།།
རྣམ་དག་ལས་འདིར་ཞུགས་པ་དགེ་གྱུར་ཅིག།
དུས་གསུམ་སངས་རྒྱས་ཐམས་ཅད་ཀྱི་ངོ་བོ་རིགས་དང་དཀྱིལ་འཁོར་རྒྱ་མཚོའི་
བདག་ཉིད་བཀའ་དྲིན་མཚུངས་པ་མེད་པ་རྗེ་བཙུན་དཔལ་མགོན་རྩ་བའི་བླ་མ་
2



༈ ཐར་བ་བྱང་ཆུབ་ཆེན་པོའི་ལམ།
རིན་པོ་ཆེ་རྣམས་ཀྱི་ཞབས་ཀྱི་རྡུལ་དྲི་མ་མེད་པར་མགོ་བོས་རབ་ཏུ་གཏུགས་ཏེ་
གུས་པས་ཕྱག་འཚལ་ཞིང་སྐྱབས་སུ་མཆིའོ། །རྒྱུད་བྱིན་གྱིས་བརླབ་པར་མཛད་
དུ་གསོལ།:
སྨྲ་བའི་སེང་གེའི་མཁྱེན་རབ་སྙིང་ལ་ཤར། །
ཀུན་ཏུ་བཟང་པོའི་སྨོན་ལམ་རྣམ་པར་བཞེངས། །
སྲས་བཅས་རྒྱལ་བའི་འཕྲིན་ལས་འཛིན་མཛད་པ།།
འཇམ་དབྱངས་བླ་མའི་ཞབས་ལ་གསོལ་བ་འདེབས། །
༈ ནམ་མཁའ་དང་མཉམ་པའི་སེམས་ཅན་ཐམས་ཅད་ཀྱི་དོན་དུ།：གཏན་བདེ་
བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་
འཐོབ་པར་བྱ། དེའི་ཕྱིར་དུ་དམ་པའི་ཆོས་གང་ཞིག་གསན་ནས་དོན་
བླང་བར་བགྱིའོ་སྙམ་ནས་བསམ་པ་བྱང་ཆུབ་མཆོག་ཏུ་ཐུགས་བསྐྱེད་པ་དང་
བཅས་ཏེ་གསན་འཚལ། ། དེ་ལ་གང་གསན་པར་བྱ་བའི་ཆོས་ནི། མཁས་གྲུབ་
ཀརྨ་ཆགས་མེད་ཀྱིས་མཛད་པའི་བདེ་སྨོན་གྱི་ཚིག་འགྲེལ་ཞིག་ཁྱེད་རྣམས་ལ་
ཞུ། ཆགས་མེད་བདེ་སྨོན་ཟེར་རྒྱུ་འདི་ནི་དེང་སང་བོད་གངས་རིའི་ལྗོངས་ཀྱི་ས་
ཆ་སྟོད་སྨད་བར་གསུམ་ན་མི་སྐྱ་ཕོ་མོ་ཐམས་ཅད་ལ་འདོན་སྲོལ་ཧ་ཅང་གི་ཆེ་
བོ་རེད། དེ་འདྲ་ཡིན་ན། རང་གར་ཚིག་ཙམ་ཞིག་བཏོན་བཞག་ནི་མ་ཡིན་པར།
ཚིག་རེ་རེའི་དོན་ཡང་ཤེས་ནས། ཚིག་རྗེས་དོན་དྲན་བྱས་ཏེ། དེའི་དོན་ལ་བསམ་
བློ་བཏང་། དད་པ་བཞག དེ་འདྲ་བྱས་ནས་བཏོན་ན། དེའི་ཕན་ཡོན་ཡང་ཧ་ཅང་
3.
】



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཆེ་ཞིང་།: འདི་ན་ཆགས་མེད་ཀྱིས་མགོའི་ཡིག་ཆུང་ནང་ན་ཡང་གསུངས་ཡོད་
དེ། འདི་ལས་ཕན་ཡོན་ཆེ་བ་མེད། །འདི་བས་ཟབ་པའི་གདམས་ངག་མེད།།
ང་ཡི་ཆོས་ཀྱི་རྩ་བ་ཡིན། །རང་གར་མ་སྐྱུར་ཉམས་སུ་འབུངས། །གསུངས་ནས།
ཆགས་མེད་བདེ་སྨོན་འདི་ལས་གཞན་པའི་ཕན་ཡོན་ཆེ་བོ་ཅན་གྱི་འདོན་པ་ཞིག་
ཀྱང་མེད་ལ། འདིའི་ནང་ན་བདེ་བ་ཅན་དུ་སྐྱེ་བའི་རྒྱུ་བཞི་གསུངས་ཡོད་པས།
འདི་ལས་གཞན་པའི་གདམས་ངག་ཟབ་མོ་ཞིག་ཀྱང་ཉམས་སུ་ལེན་རྒྱུ་མེད།
ཁོང་གི་ཡང་ཉམས་ཀྱི་སྙིང་པོ་འདི་ཡིན་ཞེས་གསུངས་ཡོད་ལ། ཚོགས་མེད་ཁོང་
གི་རྣམ་ཐར་གྱི་ནང་ན་ཡང་འདི་ལྟར་གསུངས་ཡོད། ཁོ་ལོ་ཉུང་གི་ཐད་ཚོད་ན་
དགའ་ལྡན་ཡིད་དགའ་ཆོས་འཛིན་དུ་སྐྱེས་སོང་ན་བསམ་ནས་བྱ་སྨོན་དེ་ཅི་ནུས་
ཀྱིས་བཏོན་པ་ཡིན་མོད། ཡང་དགའ་ལྡན་ཡིད་དགའ་ཆོས་འཛིན་ལ་སྐྱེས་སོང་
ན་ཡང་། སྐལ་བཟང་གི་སངས་རྒྱས་སྟོང་ འཇིག་རྟེན་དུ་བྱོན་པའི་སྐབས་སུ་ཡང་
མར་ཡོང་ནས་སྐྱེ་བ་ལེན་རྒྱུ་དང་འཆི་བ་སོགས་བྱེད་དགོས་པས་ན། ·ཁོང་ནི་སྐྱེ་
འཆི་འདི་ལ་འཚེར་འཚེར་བས་ན། ང་སྐྱེ་འཆི་འདི་ལ་འཚེར་འཚེར་ནས། །ཆོས་
བྱ་སྨོན་བཞག་ནས་བདེ་སྨོན་བཏོན། །གསུངས་ནས། ད་ཕན་ཆད་ཁོང་གིས་བྱ་
སྨོན་བསྒྱུར་ནས་བདེ་སྨོན་ཏག་ཏག་འདོན་ནི་ཡིན་ཞེས་གསུངས་ཡོད་ལ། ཁོང་
ལྟ་བུའི་སྐྱེས་བུ་དམ་པ་ཞིག་ལ་ཡང་འདི་ལས་གཞན་པའི་ཉམས་ལེན་ཞིག་མེད་
ན། “ འུ་ཅག་རང་ག་བའི་མི་སྐྱ་ཕོ་མོ་ཞིག་ལ་ནི་འདི་ལས་ཉམས་ལེན་གཞན་པོ་
ཞིག་མེད་པ་སྨོས་མ་དགོས་པ་རེད། དེའི་ཕྱིར་ན་རང་ནུས་ཅི་ལྕོགས་ཀྱི་སྒོ་ནས་



༈ ཐར་བ་བྱང་ཆུབ་ཆེན་པོའི་ལམ།
ཚང་མས་ཉམས་ལེན་བྱེད་དགོས་ལ། བདེ་སྨོན་ཟེར་རྒྱུ་འདི། བདེ་བ་ཅན་གྱི་རྒྱུ་
བཞི་དང་འབྲེལ་ནས་གསུངས་ཡོད་ལ། བདེ་བ་ཅན་གྱི་རྒྱུ་བཞི་བོ་གང་དག་ཡིན་
ན།
ཞིང་ཁམས་ཀྱི་རྣམ་པ་ཡང་ནས་ཡང་དུ་གསལ་གདབ་པ།
དེ་ནི་ཞིང་ཁམས་ཀྱི་རྣམ་པ་ཡང་ནས་ཡང་དུ་གསལ་གདབ་པ་ཞེས་ཞིང་ཁམས་
སྒོམ་པ་དང་། དེ་ནས་སྒོ་དུ་མ་ནས་ཚོགས་བསགས་པ་ཞེས་ཚོགས་བསག་རྒྱུ་
དང༌། བསམ་པ་བྱང་ཆུབ་མཆོག་ཏུ་སེམས་བསྐྱེད་པ་ཞེས་སེམས་བསྐྱེད་རྒྱུ་དང་།
དེ་ནས་བདེ་བ་ཅན་དུ་སྐྱེ་བར་སྨོན་ལམ་གདབ་པ་ཞེས་ཞོལ་ན། བདག་དང་
བདག་ལ་འབྲེལ་ཐོག་ཀུན། །ཞེས་པ་མན་ཆད་ནས་བདེ་སྨོན་ཟད་འགྲོ་ས་ཡན་
ཆད་དེ་བདེ་བ་ཅན་དུ་སྐྱེ་བར་སྨོན་ལམ་གདབ་པ་རེད། དེ་དག་བཞི་པོ་ནི། བདེ་
བ་ཅན་དུ་སྐྱེ་བའི་རྒྱུ་བཞི་ཟེར་རྒྱུ་བོ་རེད། ནུབ་བདེ་བ་ཅན་གྱི་ཞིང་ཁམས་ལ་
ཨེ་སྐྱེ་བསམ་ན་ཚང་མས་ཡང་བདེ་བ་ཅན་གྱི་རྒྱུ་བཞི་པོར་ནུས་ཚོད་ཀྱིས་འབད་
ནས་སྨོན་ལམ་གདབ་དགོས་ནི་རེད། དེ་ནས་དང་པོར། ཨེ་མ་ཧོ༔ འདི་ནས་ཉི་
མ་ནུབ་ཀྱི་ཕྱོགས་རོལ་ན། །ཟེར་ས་འདི་ནས་ཞོལ་ན། ཆོས་གོས་རྣམ་གསུམ་
གསོལ་ཞིང་སེར་ལྟེམ་མེ། །ཞེས་པ་ཡན་ཆད་ནི་ཞིང་ཁམས་ཀྱི་རྣམ་པ་ཡང་ནས་
ཡང་དུ་གསལ་གདབ་པ་ཟེར་རྒྱུ་དེ་རེད།
ཨེ་མ་ཧོ༔
5



ཞོངས་ལས་གཟི་སོང་
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
འདི་ནས་ཉི་མ་ནུབ་ཀྱི་ཕྱོགས་རོལ་ན། །
གྲངས་མེད་འཇིག་རྟེན་མང་པོའི་ཕ་རོལ་ན། །
ཞེས་ནུབ་བདེ་བ་ཅན་གྱི་ཞིང་ཁམས་ཟེར་རྒྱུ་འདི་སྣོད་ཀྱང་རྣམ་པར་དག་པ།།
བཅུད་ཀྱང་རྣམ་པར་དག་པ། འཇིག་རྟེན་གྱི་ཁམས་གཞན་གང་དང་ཡང་མི་འདྲ་
བའི་ཡོན་ཏན་དང་བཀོད་པ་ཁྱད་པར་དུ་གྱུར་བ་དེ་འདྲ་ཞིག་ཡིན་པའི་སྟོབས་
ཀྱིས། ངོ་མཚར་བའི་ཚིག་གིས་བསྟད་དེ་ཨེ་མོ་ཧོ༔ཞེས་གསུངས། འུ་ཅག་ཡོད་
འི་འཇིག་རྟེན་འདིའི་མིང་ལ་མི་མཇེད་འཇིག་རྟེན་གྱི་ཞིང་ཁམས་ཟེར་ནི་རེད། ..
སྣོད་ཀྱང་ས་རྡོ་རི་བྲག་ལུང་བ་སྒང་ ང་ནི་དེ་འདྲ་ཞིག་རེད
མ་གཏོགས་དག་པ་ཞིག་མ་རེད། བཅུད་ཀྱི་དབང་དུ་བྱས་ན་ཡང་སེམས་ཅན་
ཐམས་ཅད་པོ་ནད་དང་སྡུག་བསྔལ་ཉོན་མོ རྒྱུད་གང་ཡོད་ནི་ཏག་ཏག་
མ་གཏོགས་བཅུད་རྣམ་པར་དག་དེ་ལྟ་བུ་ཞིག་ཅང་མ་རེད། དེ་ལྟ་བུའི་མ་དག་
པའི་ཞིང་འདི་ནས་ཕར་ཉི་མ་ནུབ་ས་ཡི་ཕྱོགས། དེ་ཡང་འཇིག་རྟེན་གྱི་ཁམས་
དཔག་ཏུ་མེད་པ་མང་པོ་ཞིག་བརྒལ་བའི་ཕ་རོལ་ན།
ཅུང་ཟད་སྟེང་དུ་འཕགས་པའི་ཡུལ་ས་ན།:|:
རྣམ་པར་དག་པའི་ཞིང་ཁམས་བདེ་བ་ཅན། །
གསུངས་ནས། ནམ་མཁའི་ཁམས་ལ་ཡར་ཅུང་ཟད་བཀྱགས་སའི་ས་དེ་ན་ནུབ་
བདེ་བ་ཅན་གྱི་ཞིང་ཁམས་ཟེར་རྒྱུ་དེ་ཡོད་ལ། འདི་ན་མཁས་གྲུབ་ཀརྨ་ཆགས་
མེད་ཀྱིས།
6:



ཐར་བ་བྱང་ཆུབ་ཆེན་པོའི་ལམ།
བདག་གི་ཆུ་བུར་མིག་གིས་མ་མཐོང་ཡང་། །
རང་སེམས་གསལ་བའི་ཡིད་ལ་ལམ་མེར་གསལ། །
གསུངས་ནས། ང་ཚོའི་ཆུ་བུར་གྱི་མིག་གིས་རི་མགོའི་ཕར་རྒྱབ་ཙམ་ཡང་མི་རིག་
ན། འཇིག་རྟེན་གྱི་ཁམས་དཔག་ཏུ་མེད་པས་ཆོད་ཡོད་ས་ཞིག་དེ་བས་ཀྱང་ག་
ལ་རིག་སྟེ་མི་རིག་གོ །ཡིན་ན་ཡང་རང་གི་སེམས་ནས་སངས་རྒྱས་ཐུགས་རྗེ་
ཅན་གྱིས་གསུངས་པའི་ནུབ་བདེ་བ་ཅན་གྱི་ཞིང་ཁམས་ཟེར་རྒྱུ་དེ་འདི་ལྟར་ཡོད་
ནི་རེད་བསམ་ནས། སྣོད་དང་བཅུད་ཀྱི་བཀོད་པ་ཐམས་ཅད་པོ་ཁ་སང་གི་སྣང་
བ་བཞིན་དུ་དེ་རིང་ཡང་སེམས་ལ་གས་ ད་པར་གསུངས་པས་ནོ།..
གིས་ཀྱང་དེ་བཞིན་དུ་སྒོམ་དགོས་ལ། “. འདི་ནས་འཇིག་རྟེན་གྱི་ཁམས་དཔག་
ཏུ་མེད་པ་བརྒལ་བའི་ཕ་རོལ་ན་ནུབ་བདེ་བ་ཅན་གྱི་ཞིང་ཁམས་ཡོད་ནི་རེད་
བསམ་ནས། སེམས་ལ་གསལ་བོར་ཤར་གི་འཇོག་དགོས་ནི་རེད། དེའི་སྣོད་
བཅུད་ཀྱི་བཀོད་པ་དེ་ཅི་འདྲ་ཞིག་ཡིན་ནི་རེད་ཟེར་ན།
དེ་ན་བཅོམ་ལྡན་རྒྱལ་བ་འོད་དཔག་མེད། །
པདྨ་རཱ་གའི་མདོག་ཅན་གཟི་བརྗིད་འབར། ། –
དབུ་ལ་གཙུག་ཏོར་ཞབས་ལ་འཁོར་ལོ་སོགས། །
མཚན་བཟང་སོ་གཉིས་དཔེ་བྱད་བརྒྱད་ཅུས་སྤྲས། །
ཞལ་གཅིག་ཕྱག་གཉིས་མཉམ་བཞག་ལྷུང་བཟེད་འཛིན། །
7.



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཆོས་གོས་རྣམ་གསུམ་གསོལ་ཞིང་སྐྱིལ་ཀྲུང་གིས། །
པདྨ་སྟོང་ལྡན་ཟླ་བའི་གདན་སྟེང་དུ། །
བྱང་ཆུབ་ཤིང་ལ་སྐུ་རྒྱབ་བརྟེན་མཛད་དེ། །
ཐུགས་རྗེའི་སྤྱན་གྱིས་རྒྱང་ནས་བདག་ལ་གཟིགས། །
གསུངས་ནས། དེ་ནི་མགོན་པོ་འོད་དཔག་མེད་ཀྱི་བཞུགས་ཚུལ་རེད། མགོན་པོ་
འོད་དཔག་ཏུ་མེད་པ་ཞེས་པ་དེ་ནི་སྐུ་མདོག་པདྨ་རཱ་གའི་མདོག་ལྟ་བུ་འོད་དང་
འོད་ཟེར་འབར་གི་ཡོད་ནི། དབུ་ལ་གཙུག་ཏོར་དང་ཞབས་ལ་འཁོར་ལོ་མཚན་
བཟང་པོ་སུམ་ཅུ་དཔེ་བྱད་བརྒྱད་ཅུ་ལ་སོགས་པའི་ཡོན་ཏན་ཅན། དེ་ནས་ཞལ་
གཅིག་ཕྱག་གཉིས་ཕྱག་མཉམ་བཞག་གི་སྟེང་ན་ལྷུང་བཟེད་བདུད་རྩིས་གང་
ཡོད་ནི། སྐུ་ལུས་ལ་ཡང་ཆོས་གོས་རྣམ་པ་གསུམ་གསོལ་ནས་རྡོ་རྗེ་སྐྱིལ་ཀྲུང་
གི་ཚུལ་དུ་མེ་ཏོག་པདྨ་འདབ་མ་སྟོང་དང་ལྡན་པའི་སྟེང་ན་བྱང་ཆུབ་ཀྱི་ཤིང་
ལ་སྐུ་རྒྱབ་བརྟེན་ནས། རང་གཞན་སེམས་ཅན་ཐམས་ཅད་པོར་ཐུགས་བརྩེ་
བ་ཆེན་པོས་དུས་རྟག་ཏུ་རྒྱང་ནས་གཟུགས་བསྡད་ཡོད་བསམ་ཡང་དགོས་ལ།
བཞུགས་ཀྱང་དེ་ལྟར་ཡོད་པ་ཡིན། དེ་ནས།
གཡས་སུ་བྱང་ཆུབ་སེམས་དཔའ་སྤྱན་རས་གཟིགས། །
སྐུ་མདོག་དཀར་པོ་ཕྱག་གཡོན་པད་དཀར་འཛིན། །
གཡོན་དུ་བྱང་ཆུབ་སེམས་དཔའ་མཐུ་ཆེན་ཐོབ། །
S



༈ ཐར་བ་བྱང་ཆུབ་ཆེན་པོའི་ལམ།
སྔོན་པོ་རྡོ་རྗེས་མཚན་པའི་པདྨ་གཡོན། །
གཡས་གཉིས་སྐྱབས་སྦྱིན་ཕྱག་རྒྱ་བདག་ལ་བསྟན། །
གཙོ་བོ་གསུམ་པོ་རི་རྒྱལ་ལྷུན་པོ་བཞིན། །
ལྷང་ངེ་ལྷན་ནེ་ལྷམ་མེར་བཞུགས་པའི་འཁོར། །
བྱང་ཆུབ་སེམས་དཔའི་དགེ་སློང་བྱེ་བ་འབུམ། །
ཀུན་ཀྱང་གསེར་མདོག་མཚན་དང་དཔེ་བྱད་བརྒྱན།
ཆོས་གོས་རྣམ་གསུམ་གསོལ་ཞིང་སེར་ལྟེམ་མེ། །
གསུངས་ནས། མགོན་པོ་འོད་དཔག་མེད་ཀྱི་གཡས་ས་ན་བྱང་ཆུབ་སེམས་
དཔའ་སྤྱན་རས་གཟིགས་སྐུ་མདོག་དཀར་པོ་ཕྱག་གཡོན་པ་ན་མེ་ཏོག་པདྨ་
དཀར་པོ་བཟུང་ཡོད་པ། དེ་ནས་མགོན་པོ་འོད་དཔག་མེད་ཀྱི་གཡོན་ས་ན་བྱང་
ཆུབ་སེམས་དཔའ་རྒྱལ་སྲས་མཐུ་ཆེན་ཐོབ་སྐུ་མདོག་སྔོན་པོ་ཕྱག་གཡོན་ན་
མེ་ཏོག་པདྨ་བཟུང་ཡོད་མཁན། མེ་ཏོག་པདྨའི་ཟེའུ་འབྲུའི་སྟེང་ན་རྡོ་རྗེ་བཞག་
ཡོད་པ་དེ་ལྟ་བུ། གཉིས་ཀ་ཡང་མགོན་པོ་འོད་དཔག་མེད་ཀྱི་གཡས་གཡོན་ན་
ཡར་བཞེངས་ནས་བསྡད་ཡོད་པ་དང་
། དེ་ནས་བྱང་ཆུབ་སེམས་དཔའ་གཉིས་
ཀས་ཕྱག་གཡོན་ས་ན་མེ་ཏོག་བཟུང་ཡོད་ལ། ཕྱག་གཡས་ས་གཉིས་ཀས་ཀྱང་
སྐྱབས་སྦྱིན་གྱི་ཕྱག་རྒྱ་ཞེས་ཕྱག་ངོ་ཚུར་བསྟན་ནས་བཞུགས་ཡོད་ནི་རེད། དེ་ལྟ་
བུའི་གཙོ་བོ་གསུམ་ཞེས་ཏེ་དབུས་ན་མགོན་པོ་འོད་དཔག་ཏུ་མེད་པ། གཡས་ན་
9



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བྱང་ཆུབ་སེམས་དཔའི་སྤྱན་རིས་གཟིགས། གཡོན་ན་བྱང་ཆུབ་སེམས་དཔའ་
མཐུ་ཆེན་ཐོབ་སྟེ། །༌༌དེ་ལྟ་བུའི་སངས་རྒྱས་དང་བྱང་ཆུབ་སེམས་དཔའ་གསུམ་པོ་
རིའི་རྒྱལ་པོ་བཞིན་དུ་སྐུ་ལྷང་ངེ་གསུང་ལྷན་ནེ་ཐུགས་བརྩེ་བོ་ཆེན་པོས་བདག་
གཞན་སེམས་ཅན་ཐམས་ཅད་ལ་དུས་རྟག་ཏུ་གཟིགས་ནས་ལྷམ་མེར་བཞུགས།
དེའི་འཁོར་ན་ཡང་བྱང་ཆུབ་སེམས་དཔའི་དགེ་སློང་བྱེ་བ་འབུམ་ཞེས་ཏེ། བྱེ་བ་
འབུམ་ཟེར་རྒྱུ་དེ་ཧ་ཅང་གི་མང་པོ་ཞིག་ཡོད་ནི་རེད། གཅིག་ནས་བརྩིས་ཏེ་བྱེ་
བ་ཞིག་ལ་ཡར་ཕུལ། དེ་ནས་ཡང་བྱེ་བ་དེ་གཅིག་ནས་བརྩིས་ཏེ་བྱེ་བ་འབུམ་
ཕྲག་ཅིག་ལ་ནི་བྱེ་བ་འབུམ་གསུངས་ནི་རེད། དེ་ལྟ་བུའི་བྱང་ཆུབ་སེམས་དཔའ་
མང་པོ་རྣམས་དང་ལྷན་ཅིག་ཏུ་དུས་རྟག་ཏུ་མགོན་པོ་འོད་དཔག་མེད་ཀྱིས་ཆོས་
ཀྱི་འཁོར་ལོ་བསྐོར་ནས་
ནས་བཞུགས་ཡོད་པ་དང་།
བོད་པ་དང་། བྱང་ཆུབ་སེམས་དཔའ་ཐམས་
ཅད་པོའི་ པ་ཡང་གསེར་གྱི་མདོག་ལྟ་བུ་མཚན་དང་དཔེ་བྱད་ཀྱིས་བརྒྱན་
ཡོད་ནི། ཆོས་གོས་སྣམ་སྦྱར་ཤམ་ཐབས་ཏེ་ཚེ པ་གསུམ་པོ་ལུས་ལ་
གསོལ་ནས་སེར་ལྟེམ་མེ་སྤང་ལ་མེ་ཏོག་གིས་བརྒྱན་པ་བཞིན་དུ་ནུབ་བདེ་
ཅན་གྱི་ཞིང་ཁམས་ན་བཞུགས་ཡོད་བསམ་དགོས་ནི་རེད་གསུངས།
དེ་ནི་ཞིང་ཁམས་ཀྱི་རྣམ་པ་
ང་དུ་གསལ་
ཟེར་རྒྱུ་དེ་རེད། དེ་
ང་ནུབ་བདེ་བ་ཅན་གྱི་ཞིང་ཁམས་ན་དེ་འདྲར་བཞུགས་ཡོད་པ་བསམ་ནས་
སྒོམ་དགོས་པར་མ་ཟད། རང་ གྲྭ་བའི་གནས་སྐབས་ན་ཡང་ནུབ་བདེ་བ་ཅན
གྱི་ཞིང་ཁམས་རྟེན་བརྟེན་པ་དང་བཅས་པ་ཐམས་ཅད་པོ་རང་གི་ཕྲག་པ་གཡས་
1:0



༈ ཐར་བ་བྱང་ཆུབ་ཆེན་པོའི་ལམ།
པའི་སྟེང་ན་ཡོད་བསམ་རྒྱུ་དང་། དེ་ནས་དད་པ་བཞག་གསོལ་བ་བཏབ་སྟེ་གོམ་
པ་རེ་རེ་སྤོས་ན་ཡང་མགོན་པོ་འོད་དཔག་མེད་འཁོར་དང་བཅས་པ་ལ་སྐོར་བ་
བྱེད་ཀི་ཡོད་བསམ་ནས་ཞིང་ཁམས་ཀྱི་རྣམ་པ་དེ་བསྒོམས་ན། དེ་ནི་དངོས་སུ་
ཞིང་ཁམས་ལ་སྐོར་བ་བྱས་པའི་ཕན་ཡོན་དང་འདྲ་འདྲ་ཡོད་ནི་རེད། འུ་ཅག་མི་
སྐྱ་ཕོ་མོ་ཞིག་ཡིན་ན་འདི་བསམ་ནི་རེད། དངོས་སུ་ལྷ་སའི་ཇོ་བོ་འདྲ། དགོན་
པ་རྟེན་གསུམ་ལ་སོགས་པ་དེ་ལྟ་བུ་ཞིག་གི་ཟུར་ལ་སོང་ནས་ཕྱག་འཚལ་སྐོར་
བ་བྱེད་ཀི་བསྡད་ན་ཕན་ཡོན་ཆེ་བོ་ཅན་ཡིན་སྣང་ཤར་ནི་རེད། གོང་ནས་བཤད་
པ་བཞིན་དུ་རང་གི་སེམས་ལ་དེ་ལྟར་བསམ་ནི་ཙམ་ཞིག་ལ་ཕན་ཡོན་ཆེ་བོ་མེད་
སྣང་ཤར་ནི་རེད་དེ། ངོ་མ་རང་གིས་དད་པ་བཞག་ནས་ཟ་ཉལ་འགྲོ་འདུག་གང་
གི་སྐབས་སུ་ཡང་དེ་ལྟར་བསམ་རྒྱུ་ཅན་ཞིག་ཡིན་ན། དངོས་སུ་ལྷ་སའི་ཇོ་བོའི་
ཟུར་ལ་སོང་ནས་སྐོར་བ་བྱས་པའི་ཕན་ཡོན་དང་ཁྱད་མི་འདུག་ལ། དེ་འདྲ་བྱས་
ནས་དགེ་བ་དེ་སྒྲུབ་ཡོང་ན་འགྲོ་འདུག་ཚང་མ་ཡང་དགེ་བ་རེད། དགེ་བ་ཁ་ཞོར་
ལག་ཞོར། ཞེས་པ་བཞིན་བསྒྲུབས་ན་འགྲུབ་ཡང་ཡོང་ལ་སྒྲུབ་པའི་དུས་ཚོད་
ཀྱང་ཡོད་པ་ཡིན་ལ།
གནའ་བླ་མ་ཞིག་གི་གསུང་གི་ནང་ན་ཡང་གསུངས་ཡོད་ལ། འུ་ཚོས་དགེ་བ་
སྒྲུབ་པའི་དུས་ཚོད་དེ་ལོགས་སུ་ཕུལ་ཏེ་དགེ་བ་ཞིག་སྒྲུབ་དགོས་ན། དགེ་བ་
སྒྲུབ་པའི་དུས་ཚོད་དེ་ཧ་ཅང་གི་ཐུང་ཐུང་ཞིག་རེད། གསུངས་ཡོད་ནི་རེད། ངོ་མ་
ཡིན་ཡང་ཡིན་ནི་རེད། ཉིན་གཅིག་གི་དུས་ཚོད་ཀྱི་རིང་དེ་ལ་རང་རང་སོ་སོས་
11



ཉི
མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཁ་གསོ་ཐབས་རྒྱབ་འགེབ་ཐབས་ལ་སོགས་པའི་འདྲ་མི་འདྲའི་ལས་ཀ་མང་པོ་
ཞིག་ལས་རྒྱུ་ཡོད་ནི་རེད། མཚན་མོར་གཉིད་དགོས་ནི་རེདདེ་གཉིས་ཀ་ཕར་
བླངས་ཤུལ་ནི། དགེ་བ་སྒྲུབ་པའི་དུས་ཚོད་དེ།：དུས་ཚོད་གཅིག་
མ་གཏོགས་ཅང་ཡོད་ནི་མ་རེད། དེ་ཡང་རྣམ་གཡེང་ཞིག་གིས་གན་ཞིག་ལ་ཟད་
འགྲོ་རྒྱུ་མ་གཏོགས། ་ངོ་མ་དུས་ཚོད་ཕུལ་ནས་དགེ་བ་སྒྲུབ་མཁན་དེ་དཀོན་
རེད། དེའི་ཕྱིར་ན་འདི་ལྟར་དགེ་བ་བསྒྲུབས་ན། དགེ་བ་སྒྲུབ་པའི་དུས་ཚོད་ཁ་
ཁ་ཡང་ཅང་མི་དགོས་ཀི ་རང་གི་ལས་ཀ་བྱ་བ་ཡང་ཅང་ཕན་ཡོན་ཆེ་བོ་ཅན་ཡིན་
ནི་རེད། དངོས་སུ་ནུབ་བདེ་བ་ཅན་གྱི་ཞིང་ཁམས་ལ་སྐོར་ནི་དང་ཁྱད་པར་ཅི་
ཡང་ཡོད་ནི་མ་རེད་བསམ་ནས་འདང་འདུན་པ་དེ་ལྟར་གཏད་རྒྱུ་ནི་གལ་ཆེ་ནི་
རེད། དེ་བཞིན་དུ་ཉལ་ཁར་ཡང་མགོན་པོ་འོད་དཔག་མེད་འཁོར་དང་བཅས་པ་
རང་གི་སྔས་མགོ་ན་བཞུགས་ཡོད་བསམ་ནས་དེད་པ་བཞག་གསོལ་བ་བཏབ་
་ཆགས་སྡང་གི་རྣམ་རྟོག་འདྲ་མི་འདྲ་མ་སྐྱེས་པའི་སྒོ་ནས་གཉིད་བསྡད་ན་
ཡང་གཉིད་དེ་དགེ་བ་ཡིན་ནི་རེད།
ཡིན་གཅིག་མིན་གཉིས་སུ་ལག་ཕྲེང་བ་འཁོར་ལོ་བྱས་ནས་མ་བསྡད་ན་ཡང་ངོ་
མ་དགེ་བ་ཡིན་ནི་རེད། ཡར་སད་པའི་ཚེ་ན་ཡང་མདང་ནི་དགེ་བ་རྒྱ་ཆེན་པོ་ཞིག་
བསྒྲུབས་ཡོད་བསམ་ནས་བསྔོ་བ་སྨོན་ལམ་བྱས་ན་ཆོག་བསྡད་ཡོད་ནི་རེད།
ནས་ཟ་མ་བཟའ་བའི་ཐད་ཚོད་ནི་ཡང་མགོན་པོ་འོད་དཔག་མེད་འཁོར་དང་
་བཅས་པ་རང་གི་མགྲིན་པའི་ནང་ན་ཡོད་བསམོ། ཅི་ཟ་ཅི་འཐུང་གི་ཕུལ་མགོན་
12



༈ ཐར་བ་བྱང་ཆུབ་ཆེན་པོའི་ལམ།
པོ་འོད་དཔག་མེད་འཁོར་དང་བཅས་པར་མཆོད་ཀི་ཡོད་བསམ་ནས་བསྒོམས་
ན། ཟ་མ་ཟོས་ཀྱིན་བསྡད་ན་ཡང་དགེ་བ་རེད། དེ་འདྲ་ཡིན་དུས་ཟ་མ་ཟོས་ན་
དགེ་བ་རེད། སོང་ན་ཡང་དགེ་བ་རེད། གཉིད་ན་ཡང་དགེ་བར་ལོག་འགྲོ་བ་
རེད། དེ་ལྟར་སོང་ན་དགེ་བ་སྒྲུབ་པའི་དུས་ཚོད་དེ་ཡང་ཧ་ཅང་གི་སྟབས་བདེ་མོ་
ཞིག་རེད། དགེ་བ་ཡང་རྒྱ་ཆེན་པོ་འགྲུབ་འགྲོ་བ་རེད། དེའི་ཕྱིར་ན་མི་སྐྱ་ཕོ་མོ་
ཚོས་དེ་འདྲ་བྱས་ནས་དགེ་བ་རེ་སྒྲུབ་རྒྱུ་མ་འཆུག་མ་གཏོགས། ཚང་མས་འདི་
འདྲ་ཞིག་བསམ་ནི་རེད། ནམ་ཞིག་རྒས་དུས་ཤིག་ལ་དགོན་མཐའ་ཞིག་ལ་
སོང་ནས། འཁོར་བ་འདྲ་བོ་བུ་ཚ་བུ་རྒྱུད་ཚོའི་ལག་ལ་གཏད་ནས་དགེ་བ་བསྒྲུབ་
བསམ་ནི་རེད་མོད། དེ་ནི་བསམ་ཐོག་ཏུ་རྟ་རྒྱུག འདོད་ཐོག་ཏུ་འོ་མ་འབབ་ཟེར་
རྒྱུ་དེ་ཧ་ཅང་གི་དཀའ་མོ་རེད། ཁྱེད་རྒས་ཚེ་ཨེ་འདུག་ཅི་ཤེས། རྒས་པའི་ཚེ་ན་
ཡང་ཨེ་ཁོམ་ཅི་ཤེས། ཁོམ་ན་ཡང་ཁྱོད་ལ་ད་ལྟའི་དགེ་བ་སྒྲུབ་འདོད་ཀྱི་བསམ་
པ་ཡང་ཨེ་ཡོད་ཅི་ཤེས། ལུས་ཀྱི་འབྱུང་གཞི་རྒུད། ནད་རོ་གཅུང་གསུམ་གྱིས་
མནར་ཡོང་དུས།
དེང་སང་ཕར་ལྟོས་དང༌། ན་རྒས་སུ་དང་སུ་ཡིན་ཀྱང་ཅུང་ཁོམ་ནས་དགོན་
མཐའ་རེར་སོང་ཡོད་ན་ཡང་། བུ་ཚ་བུ་རྒྱུད་ཚོའི་བྱིས་པ་རྣམས་བཅོལ་ཏེ། དེ་
ཚོའི་དོན་དུ་ཚོགས་ངན་མནའ་སྐུག་སོགས་བྱས་ནས་བསྡད་ཡོད་ཀི་མ་གཏོགས།
སུ་གཅིག་ཁེར་འདུག་བྱས་ནས་དགེ་བ་སྒྲུབ་ཀི་ཡོད་ནི་ཨེ་ཡོད་ཀི རང་རང་སོ་
སོས་ལྟོས་དང་ཧ་གོ་རྒྱུ་དེ་རེད། དེའི་ཕྱིར་ན་སང་གནངས་ཤིག་ལ་སྒུག་འདུག་
13



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
རྒྱུ་བས། ད་ནས་བཟུང་འདི་ལྟར་དགེ་བ་སྒྲུབ་རྒྱུ་ཅན་ཞིག་ཡིན་ན་ཅང་མི་ཁོམ་རྒྱུ་
མེད་ཀི ཚང་མས་དེ་ལྟར་བྱས་ནས་བདེ་བ་ཅན་གྱི་ཞིང་ཁམས་དེ་ཡིད་ལ་གསལ་
དགོས་ནི་རེད། དེ་ཡན་ཆོད་བདེ་བ་ཅན་གྱི་ཞིང་ཁམས་ཀྱི་རྣམ་པ་ཡང་ནས་ཡང་
དུ་ཡིད་ལ་གསལ་གདབ་པ་ཞེས་པ་དེ་རེད།
སྒོ་དུ་མ་ནས་ཚོགས་བསགས་པ།
ད་ནི་སྒོ་དུ་མ་ནས་ཚོགས་བསག་པ་ཟེར་རྒྱུ་དེ་རེད། ཚོགས་བསོག་ལུགས་ལ།
ཚོགས་བསག་ཡན་ལག་བདུན་ཟེར་རྒྱུ་ཞིག་ཡོད་ནི་རེད། ་དང་པོ་ཕྱག་འཚལ་
བའི་ཡན་ལག དེ་ནས་མཆོད་པ་འབུལ་བའི་ཡན་ལག དེ་ནས་སྡིག་པ་བཤགས་
པའི་ཡན་ལག དེ་ནས་རྗེས་སུ་ཡི་རང་བའི་ཡན་ལག་ལ་སོགས་པ་རྣམས་རེ
བཞིན་དུ་འདི་ན་མར་གསུངས་ཡོད་པ་ལས། དང་པོ་ནི།
མོས་གུས་ཕྱག་ལ་ཉེ་རིང་ཁྱད་མེད་ཕྱིར། །
བདག་གི་སྒོ་གསུམ་གུས་པས་ཕྱག་འཚལ་ལོ།
ཆོས་སྐུ་སྣང་བ་མཐའ་ཡས་རིགས་ཀྱི་བདག །
ཕྱག་གཡས་འོད་ཟེར་ལས་སྤྲུལ་སྤྱན་རས་གཟིགས། །
ཡང་སྤྲུལ་སྤྱན་རས་གཟིགས་དབང་བྱེ་བ་བརྒྱ། །
ཕྱག་གཡོན་འོད་ཟེར་ལས་སྤྲུལ་སྒྲོལ་མ་སྟེ། །
ཡང་སྤྲུལ་སྒྲོལ་མ་བྱེ་བ་ཕྲག་བརྒྱ་འགྱེད། །
：
1
14



༈ ཐར་བ་བྱང་ཆུབ་ཆེན་པོའི་ལམ།：
ཐུགས་ཀྱི་འོད་ཟེར་ལས་སྤྲུལ་པདྨ་འབྱུང་། །
ཡང་སྤྲུལ་ཨོ་རྒྱན་བྱེ་བ་ཕྲག་བརྒྱ་འགྱེད། །
ཆོས་སྐུ་འོད་དཔག་མེད་ལ་ཕྱག་འཚལ་ལོ། །
གསུངས་ནསཾ། རང་གི་སེམས་ལ་མོས་གུས་ཡོད་ནས་བཟུང་སྟེ་ཕྱག་ཉེ་ས་ནས་
འཚལ་ན་འདྲ། རིང་ས་ནས་འཚལ་ན་འདྲ་ཁྱད་པར་ཅི་ཡང་ཡོད་ནི་མ་རེད། འདི་
ན་ཁྱད་པར་མེད་ཅེས་གསུངས་ཡོད་ནས་བཟུང་སྟེ། ཚང་མས་ཁྱེད་པར་ཡོད་སྣང་
ཤར་གི་མ་འདུག ཡིན་གཅིག་མིན་གཉིས་སུ་སྐུ་གསུང་ཐུགས་རྟེན་ཞིག་ལ་མགོ་
གཏུགས་བཞག་ན་ཕན་ཡོན་ཆེ་བོ་ཞིག་ཡོད་སྣང་ཤར་རྒྱུ་དང་། “ རང་གར་གན་
ཞིག་ནས་བསྡད་དེ། ་ ཕྱག་ཅིག་འཚལ་ན་ཕན་ཡོན་མེད་སྣང་དེ་ལྟ་བུ་བསམ་མི་
རུང་ལ། , དེ་འདྲ་བསམ་ནས་བཟུང་སྟེ་འུ་ཚོར་དགེ་བ་སྒྲུབ་པའི་དུས་ཚོད་ཇེ་ཐུང་
ལ་བུད་འགྲོ་རྒྱུ་དང་། དགེ་བ་སྒྲུབ་པའི་མཐུན་རྐྱེན་ཇེ་ཉུང་ལ་བུད་འགྲོ་ནི་རེད།
དགེ་བ་དེ་རྒྱུ་ཚེགས་མང་པོ་ཞིག་གིས་སྒྲུབ་ཀིན་མ་བསྡད་ན་མི་འགྲུབ་པའི་སྣང་
བ་ཞིག་ཤར་གི་འདུག་ནི་རེད། ངོ་མ་རང་ལ་མོས་གུས་ཡོད་ན། འདི་ནས་འཇིག་
རྟེན་གྱི་ཁམས་དཔག་ཏུ་མེད་པའི་ཕ་རོལ་ན་བཞུགས་པའི་མགོན་པོ་འོད་དཔག་
མེད་ལ་ཕྱག་འཚལ་གིན་བསྡད་ན། ཕར་ལྟར་སྣང་ལ་ནུབ་ཅིག་ལ་འཁོར་ནས་ས་
སྟོང་ལ་ཕྱག་འཚལ་གིན་ཡོད་པ་ལྟ་བུ་ཡིན་མོད།
དོན་གྱིས་འོད་དཔག་མེད་ལ་དངོས་སུ་མགོ་གཏུགས་ནས་ཕྱག་འཚལ་བ་དང་
ཁྱད་པར་མེད་བསམ་རྒྱུ་དེ་ཡག་པོ་ཞིག་ཤེས་སོང་ན། - དེ་ནས་ས་སྟོང་ལ་ཕྱག་
15



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
འཚལ་གིན་བསྡད་ན་ཡང་ཕན་ཡོན་རྒྱ་ཆེན་པོ་ཡིན་པ་དང་། །དངོས་སུ་འོད་
དཔག་མེད་ཀྱི་མདུན་དུ་སོང་བ་དང་ཅི་ཡང་མི་ཁྱད་ལ། འདི་ན་ཡང་དེ་ལྟར་
གསུངས་ཡོད་པས་ན་ཚང་མས་དེ་ལྟ་བུ་བསམ་དགོས་ནི་རེད། མི་སྐྱ་ཕོ་མོ་རྣམས་
ཀྱི་བསམ་པར་དགེ་བ་ཟེར་རྒྱུ་དེར་ཡིན་གཅིག་མིན་གཉིས་སུ་རྒྱུ་ཞིག་དང་། ཡང་
ན་ཚེགས་ཆེ་བོ་ཞིག་ཕུལ་ནས་སྒྲུབ་རྒྱུ་དེ་འདྲ་ཞིག་མ་རེད།: རྒྱུ་འབྱོར་བ་ཡོད་ན་
དེས་ཀྱང་དགེ་བ་བསྒྲུབས་ན་ལོས་ཆོག་མོད། ཡིན་ན་ཡང་འུ་ཚོའི་འབྲོག་ཁུལ་
གྱི་བོད་པ་འདི་ཚོ་ཡིན་ན་འཚོ་བ་རྡུགས་པོ་རེད། ངོ་མ་ས་མཐོ་ས་རེད། འཁྱག་ས་
རེད། དཀའ་ས་རེད། དེ་འདྲ་ཡིན་ནས་བཟུང་སྟེ་རྒྱུ་འབྱོར་བ་ཅུང་ཟད་རེ་ཡོད་ན་
རང་རང་སོ་སོའི་ཁ་གསོ་ཐབས་དང་རྒྱབ་འགེབ་ཐབས་ལ་སོགས་པ་བྱེད་དགོས་
ལ།དགེ་བ་ལྷག་མོར་རྒྱུ་ཚེགས་ཀྱིས་སྒྲུབ་ཀིན་མ་བསྡད་ནའང་། རང་གི་སེམས་
ནས་དད་པ་བཞག་སྟེ་འགྲོ་འདུག་ཚང་མ་དགེ་བའི་རང་བཞིན་བྱས་ཀྱིན་བསྡད་
ན་དགེ་བ་སྒྲུབ་ལུགས་ཡོད་ཀི དགེ་བ་ཆེ་ཡང་དེས་ཆེ་ལ།. གཞན་དུ་རྒྱུ་ཚེགས་
མང་པོ་ཞིག་ཕུལ་ནས་དགེ་བ་སྒྲུབ་ཁུལ་བྱས་ན་ཡང་། གཞན་གྱི་མདུན་ནས་
ངོམ་ཆོས་སུ་ལོག་རྒྱུ་དང་། དེ་ནས་འཇིག་རྟེན་ཆོས་བརྒྱད་ཀྱི་བསམ་པ་འདྲ་མི་
འདྲེས་བསླད་འགྲོ་ནི་རེད། དེ་འདྲ་ཡིན་དུས་དགེ་བ་རྣམ་པར་དག་པ་ལ་འགྱུར་
ནི་མ་རེད།
རང་གི་ཟ་ཉལ་འགྲོ་འདུག་གི་སྤྱོད་པ་ཚང་མ་ཡང་ནི། སྐོར་བ་དང་མཆོད་པ་
ཡིན་པར་ཤེས་ནས་སྒྲུབ་རྒྱུ་ཅན་ཞིག་ཡིན་ན། དེ་ནི་གཞན་ལ་ངོམ་ཆོས་སུ་ཡང་
16



༈ ཐར་བ་བྱུང་ཆུབ་ཆེན་པོའི་ལམ།
ལོག་ནི་མ་རེད། གཞན་རྣམས་ཀྱིས་ཡག་གི་བཟང་གི་ཟེར་ནས་འཇིག་རྟེན་
ཆོས་བརྒྱད་ཀྱི་ཕྱོགས་སུ་ཡང་མི་འགྲོ་པས་ན་དེ་ལྟར་དགེ་བ་སྒྲུབ་དགོས་ནི་
རེད། འདི་ན་ཡང་མོས་གུས་ཉེ་རིང་གི་ཕྱོགས་ལ་ཁྱད་ཡོད་ནི་མ་རེད། དེའི་ཕྱིར་
ན་རང་གིས་ཀྱང་དུས་རྟག་ཏུ་མགོན་པོ་འོད་དཔག་མེད་སེམས་ལ་བསྒོམས་ཏེ་
ལུས་གུས་པས་ཕྱག་འཚལ། ངག་གུས་པས་གསོལ་བ་བཏབ། སེམས་གུས་པས་
དད་པ་བཞག་ནས་དགེ་བ་སྒྲུབ་དགོས་ཞེས་གསུངས་ཡོད་ལ། འོད་དཔག་མེད་
ལ་ཇི་ལྟར་ཕྱག་འཚལ་དགོས་ཤེ་ན། དེ་ནི་མགོན་པོ་འོད་དཔག་མེད་ཀྱི་ཕྱག་
གཡས་པ་ནས་འོད་ཟེར་སྤྲོས་ཏེ་འཕགས་པ་སྤྱན་རས་གཟིགས་སྤྲུལ། སྤྱན་རས་
གཟིགས་ཀྱིས་ཡང་སྤྱན་རས་གཟིགས་བསམ་གྱིས་མི་ཁྱབ་པ་མང་པོ་འཇིག་
རྟེན་གྱི་ཁམས་རྣམས་སུ་སྤྲུལ་ཏེ། དེ་ནས་བྱ་དང་རི་དྭགས་མི་དང་མི་མ་ཡིན་པ་
འདྲ་མི་འདྲའི་གཟུགས་བཟུང་ནས་སེམས་ཅན་གྱི་དོན་མཛད་ཀིན་ཡོད་བསམ་
སྟེ། མགོན་པོ་འོད་དཔག་མེད་ཀྱི་ཡོན་ཏན་དྲན་པའི་སྒོ་ནས་ཕྱག་འཚལ་དགོས་
ནི་རེད། དེ་ནས་ཕྱག་གཡོན་པ་ནས་ཡང་འོད་དང་འོད་ཟེར་སྤྲོས་ནས་ལྷ་མོ་
སྒྲོལ་མ་སྤྲུལ། སྒྲོལ་མ་དེས་ཀྱང་སྒྲོལ་མ་བྱེ་བ་ཕྲག་བརྒྱ་སྤྲུལ་ཏེ། འཇིག་རྟེན་གྱི་
ཁམས་རྣམས་སུ་བྱ་དང་རི་དྭགས་ལ་སོགས་པའི་འདྲ་མི་འདྲའི་སྤྲུལ་བ་འགྱེད་
ནས་སེམས་ཅན་གྱི་དོན་མཛད་ཀིན་ཡོད་ནི་རེད།
ཡང་མགོན་པོ་འོད་དཔག་མེད་ཀྱི་ཐུགས་ཀ་ནས་འོད་ཟེར་ཞིག་སྤྲོས་ནས
ག་སྤྲོས་ནས་གུ་རུ་
རིན་པོ་ཆེ་སྤྲུལ། གུ་རུ་རིན་པོ་ཆེས་ཀྱང་སྤྲུལ་བ་དཔག་ཏུ་མེད་པ་འཇིག་རྟེན་
17



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
གྱི་ཁམས་འདིར་སྤྲོས་ནས་སེམས་ཅན་གྱི་དོན་མཛད་ཀིན་ཡོད་ལ། ངས་ཁྱེད་
རྣམས་ལ་ལོ་རྒྱུས་ཤིག་བཤད། གནའ་ཞིག་ལ་ཇོ་ནང་ཏ་ར་ན་ཐཱ་ཟེར་བའི་བླ་མ་
ཞིག་བྱོན་མྱོང་ནི་རེད། དེའི་རྣམ་ཐར་གྱི་ནང་ན་ཁོང་ནི་ཨོ་རྒྱན་གྱི་ཡུལ་ནས་སྤྲུལ་
ཡོང་བའི་སྤྲུལ་བ་ཞིག་ཡིན། ཁོང་ལ་ཡང་འཇིག་རྟེན་གྱི་ཁམས་འདི་ན་སྤྲུལ་བ་
ལྔ་ཡོད་དེ། སྤྲུལ་བ་གཅིག་ནི་རྒྱ་གར་གི་ཡུལ་ན་མུ་སྟེགས་པའི་རྒྱལ་བོ་ཞིག་གི་
ཚུལ་བཟུང་ནས་བསྡད་ཡོད། ཕྱི་རོལ་མུ་སྟེགས་པ་རྣམས་ཆོས་ལ་མི་དད་པས་
ཆོས་ཀྱིས་ཕན་མི་ཐོག་པ་རེད་དེ། ཡང་འཇིག་རྟེན་གྱི་རྒྱུ་སྦྱིན་ཟས་སྦྱིན་གྱི་སྒོ་
ནས་ཕན་ཅུང་ཟད་རེ་ཐོག་པས་དེ་ལྟར་བསྡད་ཡོད་ལ། ཡང་སྤྲུལ་བ་གཅིག་ནི་
ཨ་མདོའི་ཕྱོགས་ན་དཔེ་ཆ་ཆེན་པོ་མི་ཤེས་པའི་བན་རྒན་ཞིག་གི་སྐྱེ་བ་བཞེས་ཏེ་
སེམས་ཅན་གྱི་དོན་མཛད་ཀིན་ཡོད། སྤྲུལ་བ་གཅིག་ནི་ལྷ་སའི་ཕྱོགས་ན་སྐུ་དྲག་
ཅིག་གི་ཚུལ་མཛད་ནས་བསྡད་ཡོད་ཚུལ་སོགས་གསུངས་ཡོད་ལ། ་དེང་སང་གི་་
མི་དེ་ཚོར་རྣམ་རྟོག་རྒོད་པོ་རེད། བླ་མ་རྣམས་ཀྱིས་དེ་ལྟར་གསུངས་ན་ཡང་ཨེ་
བདེན་མི་བདེན་བསམ་ནི་རེད་དེ། དངོས་གནས་དེ་ལྟར་བསམ་གི་འདུག་ཉན་
ནི་མ་རེད། ཞོལ་ན་ཡང་། བྱང་
དགེ་བའི་ཕན་ཡོན་སྡིག་པའི་ཉེས་དམིགས་དང་། །དམྱལ་བའི་སྡུག་བསྔལ་ཚེ་
ཚད་ལ་སོགས་པ། །ཐོས་ཀྱང་མི་བདེན་བཤད་ཚོད་ཡིན་བསམ་པ། །མཚམས་
མེད་ལྔ་བའི་མཐུ་བའི་ལས་ངན་པ།： ་ །ཐར་མེད་ལས་ངན་བསགས་པ་མཐོལ་
ལོ་བཤགས། །ཞེས་ཅི་འདྲ་བའི་ཉེས་པ་ཆེ་རབས་ཤིག་གསུངས་ཡོད་ཀི ངོ་མ་
18



བཅས
：
ཐར་བ་བྱང་ཆུབ་ཆེན་པོའི་ལམ།
སྔོན་གྱི་བླ་མ་གོང་མ་ཆོས་པ་རྣམ་པར་དག་པ་དེ་ཚོས་རྫུན་གཏན་ནས་བཤད་ནི་
མ་རེད། ང་ཡང་དང་པོ་ཉིད་ནས་ཡིད་ཆེས་བཞག་ནི་མ་རེད་དེ། “ཡུན་རིང་པོའི་
བར་དུ་དཔེ་ཆར་བལྟས། བླ་མ་རྣམས་ཀྱི་རྣམ་ཐར་གྱི་ནང་ལ་བལྟས་ཏེ་བསམ་
བློ་བཏང་ཡོང་ན། དངོས་གནས་བླ་མ་ངོ་མ་ཞིག་ཡིན་ན། ཁོས་ལུང་བསྟན་མེད་
ན་ལུང་བསྟན་ཡོད་ཁུལ། སྤྲུལ་བ་མེད་ན་སྤྲུལ་བ་ཡོད་ཁུལ། རྫུ་འཕྲུལ་མེད་ན་
རྫུ་འཕྲུལ་ཡོད་ཁུལ་བཤད་ཡོང་ན། སྡོམ་པ་ཤོར་འགྲོ་ནི་རེད། སྔོན་གྱི་སྐྱེས་བུ་
དམ་པ་རྣམས་ཀྱིས་ཇི་འདྲ་འདྲའི་ཆོས་ཀྱི་དོན་ལ་དཀའ་བ་སྤྱད་ནས། ཉེས་པ་
ཆུང་ཆུང་ཞིག་ཚུན་ཆད་ལ་འཛེམ་ནས་ཆོས་ཉམས་སུ་བླངས་བ་ཁོ་ན་རེད། དེའི་
ཕྱིར་ན་རང་གར་དོན་མེད་དུ་སྡོམ་པ་ཤོར་གི་བཞག་སྟེ་རང་ངན་སོང་
སོང་གསུམ་ལ་
འཁྱམ་དུ་འཇོག་ནི་ཞིག་གཏན་ནས་ཡོད་རྒྱུ་མ་རེད། དེང་སང་ས་སྟེང་ཟོག་པོས་
གང་ཟེར་རྒྱུ་དེ་རེད། ངོ་མ་འདྲ་མི་འདྲ་མང་པོ་ཡོད་པས་ཅི་ཆ་མ་གཏོགས། ངོ་མ་
ཆོས་པ་རྣམ་པར་དག་པ་ཞིག་ཡིན་ནས་བཟུང་སྟེ། དེ་འདྲའི་རྫུན་ཞིག་བཤད་རྒྱུ་
གཏན་ནས་སྲིད་ནི་མ་རེད། དེའི་རྒྱུ་མཚན་དུ་བཤད་རྒྱུ་དེ་རེད།
སྔོན་གྱི་བླ་མ་རྣམས་ཀྱི་རྣམ་ཐར་ལ་བལྟས་ཡོང་ན། དངོས་གནས་ཇི་འདྲ་འདྲའི་
ཡོན་ཏན་ཞིག་ཡོད་པ་རེད། དེ་ཚོས་རྫུན་བཤད་རྒྱུ་དེ་འདྲ་གཏན་ནས་ཡོད་རྒྱུ་མ་
རེད། མེད་པའི་རྒྱུ་མཚན་ཡང་རྫུན་བཤད་ན་སྡོམ་པ་ཤོར་འགྲོ་ནི་རེད། ཉེས་པ་
ཆུང་ཆུང་ཞིག་ལ་ཇི་ལྟ་བུ་ཞིག་འཛེམ་པར་བྱེད་ན། རྩ་བའི་སྡོམ་པར་
གཟབ་ནས་འཆོར་དུ་མི་འཇོག་པ་བཤད་མ་དགོས་པ་རེད། དེ་ལྟ་བུ་ཞིག་གི་སྒོ་
jར་དེ་བས་ཀྱང་
19



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ནས་འཇིག་རྟེན་གྱི་ཁམས་འདི་ན་མགོན་པོ་འོད་དཔག་མེད་དང་།” “ གུ་རུ་རིན་
པོ་ཆེ།” “ལྷ་མོ་སྒྲོལ་མ་ལ་སོགས་པས་སྤྲུལ་བ་བསམ་གྱིས་མི་ཁྱབ་པ་སྤྲུལ་ནས་
སེམས་ཅན་གྱི་དོན་མཛད་ཀིན་ཡོད་ནི་རེད། དེ་ཐམས་ཅད་པོ་མགོན་པོ་འོད་
དཔག་མེད་ཀྱིས་སྤྲུལ་ཡོང་ནི་རེད།་དེ་ལྟ་བུའི་མགོན་པོ་འོད་དཔག་མེད་ཀྱི་ཡོན་
ཏན་ལ་བསམ་བློ་བཏང་ནས་ཆོས་སྐུ་འོད་དཔག་མེད་ལ་ཕྱག་འཚལ་ནི་ཡིན་
བསམ་སྟེ། ཚིག་རྗེས་དོན་དྲན་གྱི་སྒོ་ནས་ཕྱག་འཚལ་དགོས་ནི་རེད། དེ་ནས།
སངས་རྒྱས་སྤྱན་གྱིས་ཉིན་མཚན་དུས་དྲུག་ཏུ། །
སེམས་ཅན་ཀུན་ལ་བརྩེ་བས་རྟག་ཏུ་གཟིགས། །
སེམས་ཅན་ཀུན་གྱི་ཡིད་ལ་གང་དྲན་པའི། །
རྣམ་རྟོག་གང་འགྱུ་རྟག་ཏུ་ཐུགས་ཀྱིས་མཁྱེན། །
སེམས་ཅན་ཀུན་གྱིས་ངག་ཏུ་གང་སྨྲས་ཚིག །
རྟག་ཏུ་མ་འདྲེས་སོ་སོར་སྙན་ལ་གསན། །
ས་ནས།་ སངས་རྒྱས་ཀྱི་ཡེ་ཤེས་ཀྱི་སྤྱན་གྱིས་ཉིན་ལན་གསུམ་དང་།
མཚན་ལན་མ་གསུམ་སྟེ་ཉིན་མཚན་དུས་དྲུག་ཏུ་སེམས་ཅན་ཐམས་ཅད་ལ་
ཐུགས་བརྩེ་བ་ཆེན་པོས་སུ་ཞིག་དར་གིན་ཡོད་ཀི སུ་ཞིག་རྒུད་ཀིན་ཡོད་ཀི
སུས་སྡུག་བསྔལ་
མྱོང་གི་ཡོད
ངས་ནས་དུས་རྟག་ཏུ་ཡེ་ཤེས་ཀྱི་སྤྱན་
གྱིས་གཟུགས་ཡོད་ནི་རེད། རང་རང་སོ་སོས་མགོན་པོ་འོད་དཔག་མེད་ལ་དད་
ར་དགོངས་ནས་
20



༈ ཐར་བ་བྱང་ཆུབ་ཆེན་པོའི་ལམ།
པ་བཞག་སྟེ་གསོལ་བ་བཏབ་ན། མགོན་པོ་འོད་དཔག་མེད་ཀྱིས་ཡང་སེམས་
ཅན་འདིས་ཁོར་དད་པ་བཞག་སྟེ་གསོལ་བ་འདེབས་ཀིན་ཡོད་པ་རེད་དགོངས་
ནས་ཡེ་ཤེས་ཀྱི་སྤྱན་གྱིས་དངོས་སུ་གཟིགས་ཡོད་ནི་རེད། དེ་བཞིན་དུ་འུ་ཚོས་
སྐད་ཆ་འདྲ་མི་འདྲ་གང་ཞིག་སྨྲས་ན་འདྲ། མགོན་པོ་འོད་དཔག་མེད་ལ་གསོལ་
བ་བཏབ་ནའང་འདྲ། དེ་ནི་ཡུལ་གང་ཞིག་ན་འདེབས་ཀིན་ཡོད། སེམས་ཅན་
སུས་གསོལ་བ་འདེབས་ཀིན་ཡོད། འདོད་དོན་གང་ཞིག་གི་ཆེད་དུ་གསོལ་བ་
འདེབས་ཀིན་ཡོད་ན། དེ་ཚོ་ཚང་མ་དུས་རྟག་ཏུ་མ་འདྲེས་པར་ཡེ་ཤེས་ཀྱི་སྙན་
གྱིས་སོ་སོར་གསན་འདུག་ནི་རེད་གསུངས། དེའི་ཕྱིར་ན་མགོན་པོ་འོད་དཔག་
མེད་ཅེས་པ་དེ་ནི་མཁྱེན་པ་དང་བརྩེ་བ་ཁྱད་པར་ཅན་ལྡན་པ་དེ་ལྟ་བུ་ཞིག་ཡིན་
པས་ན།
ཀུན་མཁྱེན་འོད་དཔག་མེད་ལ་ཕྱག་འཚལ་ལོ། །
ཞེས་དེ་འདྲའི་ཡོན་ཏན་རྣམས་དྲན་པའི་སྒོ་ནས་ཕྱག་འཚལ་དགོས་ནི་རེད། ཕྱག་
འཚལ་བའི་ཚེ་ན་ཡང་གྲངས་ཀ་ཞིག་བསིབ་བྱེད་ཙམ་ལ་མགྱོགས་པོར་འཚལ་
མ་འཇོག ཐལ་མོ་ཡང་ཐལ་མོ་ཁོང་སྟོང་དུ་སྦྱར། དེའི་ནང་ན་ནོར་བུ་འོད་འབར་
བ། དེའི་འོད་ཟེར་གྱི་རྩེ་ན་མཆོད་པའི་ལྷ་མོ་དུ་མ་འཕྲོས་ནས་མགོན་པོ་འོད་
དཔག་མེད་ལ་མཆོད་པ་འབུལ་གིན་ཡོད་ནི་དེ་ལྟ་བུ་ཞིག་བསྒོམས། དེ་ནས་
ཐལ་མོ་སྤྱི་བོར་སྦྱར་བའི་གནས་སྐབས་ན། རང་གི་ལུས་ཀྱིས་བསགས་པའི་
སྡིག་པ་ཐམས་ཅད་དག་སོང་བར་བསམ། ཐལ་མོ་མགྲིན་པར་སྦྱར་བའི་གནས་
21



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
སྐབས་ན་ངག་གི་སྒྲིབ་པ་ཐམས་ཅད་དག་སོང་བར་བསམ།་ ་ཐལ་མོ་སྙིང་གར་
སྦྱར་བའི་གནས་སྐབས་ན་ངག་གི་སྒྲིབ་པ་ཐམས་ཅད་དག་སོང་བར་བསམ།
ཐལ་མོ་སྙིང་གར་སྦྱར་བའི་གནས་སྐབས་ན་སེམས་ཀྱི་སྒྲིབ་པ་ཐམས་ཅད་དག་
སོང་བར་བསམ། - མར་ལྔ་སར་ཕབ་པའི་སྐབས་ན་ཉོན་མོངས་པ་དུག་ལྔ་དུག་
གསུམ་གྱིས་བསགས་པའི་ལས་དང་ཉོན་མོངས་པའི་སྒྲིབ་པ་ཐམས་ཅད་དག་
སོང་བར་བསམ་སྟེ། ་མགོ་ཡོད་མཇུག་ཡོད་བྱས་ཏེ།. སེམས་ཀྱིས་བསམ་དགོས་
པ་རྣམས་བསམ། དྲན་དགོས་པ་རྣམས་དྲན་པར་བྱས་ཏེ་དད་པ་བཞག་ནས་ཕྱག་
འཚལ་ན།་ ་ ཕྱག་ལན་མ་རེ་འཚལ་བཞག་ན་ཡང་ཕན་ཡོན་བསམ་གྱིས་མི་ཁྱབ་
པ་ཡོད་ཅིང་། ལུས་དེ་ཡང་རང་གི་ལུས་གཅིག་པུ་ཙམ་མ་ཡིན་པར་འཇིག་རྟེན་
གྱི་ཁམས་ཡོངས་སུ་རྫོགས་པ་ན་རང་གི་ལུས་ཀྱིས་གང་ནས་རང་གི་མདུན་གྱི་
ནམ་མཁའ་ན་བཞུགས་ཡོད་པའི་མགོན་པོ་འོད་དཔག་མེད་འཁོར་དང་བཅས་
པ་ལ་ཕྱག་འཚོལ་གིན་ཡོད་བསམ་ན། རང་གི་སེམས་ཀྱིས་བསམ་པའི་ལུས་
ཇི་སྙེད་ཀྱི་གྲངས་མཉམ་པར་ཕྱག་ཡང་དེ་སྙེད་དུ་མང་པོར་འགྱུར་ཡོང་ནི་རེད།
ཕྱག་ཅིག་འཚལ་ལུགས་ཚུན་ཚད་ཀྱི་དགེ་བ་སྒྲུབ་སྟངས་དེ། དེ་ལྟར་དུ་བསླབ་
དགོས་ནི་རེད་མ་གཏོགས། ལུགས་སྲོལ་ཙམ་རེ་ཡི་འདང་མ་གཏོགས་མེད་ནས་
བཟུང་སྟེ་ཕན་ཡོན་ཆེ་བོ་ཡོད་ནི་མ་རེད། དགེ་བ་གང་དང་གང་སྒྲུབ་ན། ཕན་
ཡོན་ཞིག་ཨེ་ཡོད་ལ། ་ཚེ་ཕྱི་མར་ཐར་བའི་ལམ་སྣེ་ཟིན་བྱེད་ཅིག་ཨེ་ཡོང་བ།
ཚེ་འདིའི་འཇིགས་པ་དང་སྡུག་བསྔལ་སེལ་བྱེད་ཅིག་ཨེ་ཡོང་བར་བསམ་ནས་
, ,
22



༈ ཐར་བ་བྱང་ཆུབ་ཆེན་པོའི་ལམ།
འཚལ་ནི་རེད། ་དེའི་ཕྱིར་ན་ཚང་མས་ཡང་སངས་རྒྱས་ཀྱི་གསུང་གི་ནང་ན་ཇི་
ལྟར་གསུངས་ཡོད་ན། དེ་ལྟ་བུ་ཞིག་ཨེ་ཡོང་བར་བལྟ་རྒྱུ་དེ་གལ་ཆེ་ནི་རེད་མ་
གཏོགས། རང་གིས་ཅི་བསམ་གང་བསམ་བྱས་ནི་ཙམ་གྱིས་ཅང་ཡོང་ནི་མ་རེད་
གསུངས། དེ་ནས།
ཆོས་སྤངས་མཚམས་མེད་བྱས་པ་མ་གཏོགས་པ། །
ཁྱེད་ལ་དད་ཅིང་སྨོན་ལམ་བཏབ་ཚད་ཀུན། །
བདེ་བ་ཅན་དེར་སྐྱེ་བའི་སྨོན་ལམ་འགྲུབ། །
བར་དོར་བྱོན་ནས་ཞིང་དེར་འདྲེན་པར་གསུངས། །
འདྲེན་པ་འོད་དཔག་མེད་ལ་ཕྱག་འཚལ་ལོ། །
གསུངས་ནས། ་ མགོན་པོ་འོད་དཔག་མེད་ལ་དད་པ་བཞག་སྟེ་ནུབ་བདེ་བ་
ཅན་གྱི་ཞིང་ཁམས་ལ་སྐྱེ་བར་སྨོན་ལམ་བཏབ། དེ་ལྟ་བུ་བྱས་ན་ཚང་མ་ཡང་
ནུབ་བདེ་བ་ཅན་གྱི་ཞིང་ཁམས་ལ་སྐྱེ་ཐུབ་ཅེས་གསུངས་ནི་རེད། མགོན་པོ་
འོད་དཔག་མེད་ཀྱིས་སྔོན་སློབ་པ་ལམ་གྱི་གནས་སྐབས་ན། སྨོན་ལམ་ཅི་ཞིག་
བཏབ་ནི་རེད་ཅེ་ན། མ་འོངས་པ་ན་ཁོང་མངོན་པར་རྫོགས་པར་སངས་རྒྱས་
ནས་ནུབ་བདེ་བ་ཅན་གྱི་ཞིང་ཁམས་ན་བཞུགས་ཡོད་པའི་སྐབ
སྐབས་སུ། སུ་ཞིག་
གིས་ནུབ་བདེ་བ་ཅན་ལ་སྨོན་ལམ་བཏབ་ན་དེ་ནི་སྐྱེ་བར་གྱུར་ཅིག གལ་ཏེ་མ་
སྐྱེས་ན། ཁོང་མངོན་པར་རྫོག
མངོན་པར་རྫོགས་པར་སངས་རྒྱས་པར་མ་གྱུར་ཅིག་ཅེས་སྨོན་
ལམ་བཏབ་ཡོད་ནི་རེད། དེ་ཡང་ཚད་ཅི་ཙམ་གྱིས་སྐྱེ་ཐུབ་ན། དེ་ནི་འོད་དཔག་
23



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
མེད་ཀྱི་མདོའི་ནང་ན།：ཁ་ཞེ་གཉིས་མེད་ཀྱིས་ནུབ་བདེ་བ་ཅན་གྱི་ཞིང་ཁམས་
སུ་སྐྱེས་སོང་ན་བསམ་ནས། - འཁོར་བ་ལ་ཞེན་པ་ལོག་སྟེ་ངེས་འབྱུང་སྐྱེས་ནས།
དད་པ་དང་འདུན་པ་བཞག་ནས་སྐོར་མ་བཅུའི་བར་དུ་བསམ་ཐུབ་ན། དེ་ནི་
ནུབ་བདེ་བ་ཅན་གྱི་ཞིང་ཁམས་ལ་སྐྱེ་ཐུབ་ཅེས་གསུངས་ཡོད་ལ། ཕྱོགས་གཅིག་
ནས་སྐོར་མ་བཅུ་ཐམ་པ་ཧ་ཅང་དཀའ་མོ་ཞིག་མ་རེད་དེ། ཕྱོགས་རེ་རེ་ནས་
བསམ་ན་འཁོར་བ་དེ་སྐྱིད་ནི་ཞིག་གིས་མ་རེད་ཀྱང་། ཡིན་ན་ཡང་བག་ཆགས་
ཀྱི་གོམས་གཤིས་ཤིག་གིས་རེད་ཨང་། འཁོར་བ་ཟེར་རྒྱུ་དེ་ལ་ཚེ་རབས་ཐོག་མ་
མེད་པ་ནས་དར་མ་ཐུག་གི་བར་དུ་བག་ཆགས་ངན་པ་བཞག་ཡོད་པས་ན། ཞེན་
པ་ཧ་ཅང་ཆེ་ནི་རེད། ཞེན་པ་ཡོད་ནས་བཟུང་སྟེ། བདེ་བ་ཅན་གྱི་ཞིང་ཁམས་ལ་
སྐྱེ་ཐུབ་ནི་མ་རེད། དེའི་ཕྱིར་ན་འཇིག་རྟེན་འཁོར་བ་འདི་སྡུག་བསྔལ་གྱི་རང་
བཞིན་ཡིན་པར་ཤེས་པར་བྱས་ཏེ། འདི་ལས་ཐར་སོང་ན་བསམ་ནས་བཙོན་པ་
བཙོན་ལས་ཐར་འདོད་ལྟ་བུའི་བསམ་པ་ཞིག་ཡོད་དགོས་ནི་རེད།
དེ་ལྟར་ལན་མ་བཅུའི་བར་དུ་འདུན་པ་གཏོད་ནས་སྨོན་ལམ་འདེབས་ཐུབ་
ན། ནུབ་བདེ་བ་ཅན་གྱི་ཞིང་ཁམས་ལ་ངེས་པར་ན་སྐྱེ་ནི་རེད། དེ་ནི་ལས་སླ་མོ་
བྱས་ན་སླ་མོད། ཡང་དཀའ་མོ་བྱས་ན་འཁོར་བ་ཞེན་པ་ལོག་ཟེར་རྒྱུ་དེ་སླ་མོ་མ་
རེད། གང་ལྟར་ཡང་ཚང་མས་དེ་ལྟར་བྱས་ནས་བདེ་བ་ཅན་གྱི་ཞིང་ལ་སྨོན་ལམ་
འདེབས་དགོས་ནི་རེད། དེ་ལྟར་སྨོན་ལམ་བ ཏབ་ན་ཆོས་སྤང་དང་མཚམས་མེད་
།སུ་དང་སུ་ཞིག་ཡིན་ཀྱང་། སྐྱེ་བ་མཐོ་
ཀྱི་ལས་བྱས་པ་མ་གཏོགས་
24



༈ ཐར་བ་བྱུང་ཆུབ་ཆེན་པོའི་ལམ།
དམན་དང་ཕོ་མོའི་དབྱེ་བ་མེད་པར་བདེ་བ་ཅན་གྱི་ཞིང་ཁམས་ལ་སྐྱེ་ནི་རེད།
བར་དོའི་གནས་སྐབས་ན་ཡང་མགོན་པོ་འོད་དཔག་མེད་འཁོར་དང་བཅས་པ་
བྱོན་ནས་ནུབ་བདེ་བ་ཅན་གྱི་ཞིང་ཁམས་ལ་འདྲེན་ནོ་ཞེས་གསུངས་ཡོད་ལ།
ཆོས་སྤང་དང་མཚམས་མེད་ཀྱི་ལས་བྱས་བཞག་ན་བདེ་བ་ཅན་གྱི་ཞིང་ཁམས་
སུ་མི་སྐྱེ་ལ། སྔོན་བླ་མ་ཡིད་བཞིན་ནོར་བུས་ཆོས་ཁྲིད་གསུང་བའི་སྐབས་ན་
འདི་འདྲ་ཞིག་གསུངས་མྱོང་། ཁོང་ནི་མདང་དགོང་བཀོད་པ་ཡག་པོ་ཅན་གྱི་ཞིང་
ཁམས་ཤིག་ལ་ཐོན་པའི་སྣང་བ་ཞིག་ཤར་བ་ཡིན། ཞིང་དེ་ན་སེམས་ཅན་མང་
པོ་ལ་རྒྱལ་ཚབ་བྱམས་པ་མགོན་པོའི་སྤྲུལ་བ་ཞིག་གིས་ཆོས་བཤད་ཀིན་ཡོད་
ལ། ཁོས་ཞིང་ཁམས་འདིའི་མིང་ལ་ཅི་ཟེར་བ་རེད་ཅེས་དྲིས་ཚེ། འདིའི་མིང་ལ་
དགའ་ལྡན་ཆུང་ངུ་ཟེར་བ་རེད་ཅེས་བཤད་སོང་། འདི་ན་སུས་ཆོས་གསུང་གིན་
ཡོད་ཅེས་དྲིས་པ་ན། གཅིག་གིས་རྒྱལ་ཚབ་བྱམས་པ་མགོན་པོའི་སྤྲུལ་བ་ཞིག་
གིས་ཆོས་གསུང་གིན་ཡོད་པ་རེད་ཅེས་བཤད་འདུག
འོ་ན་སེམས་ཅན་འདི་རྣམས་ཅི་རེད་ཅེས་དྲིས་པ་ན། འདི་རྣམས་ཁྱེད་ཀྱི་མདུན་
ནས་འོད་དཔག་མེད་ཀྱི་མཚན་བྱེ་བ་རེ་ཁས་བླངས་ནས་བཏོན་པ་ཡིན་ཡང་།
ཆོས་སྤང་དང་མཚམས་མེད་ཀྱི་ལས་བྱས་པས་བདེ་བ་ཅན་གྱི་ཞིང་ཁམས་ལ་སྐྱེ་
མ་ཐུབ་ནི་རེད། ཡིན་ན་ཡང་འདི་ནས་ཚེ་འཕོས་མ་ཐག་ཏུ་བདེ་བ་ཅན་གྱི་ཞིང་
ཁམས་ལ་སྐྱེ་རྒྱུ་རེད་ཅེས་ཁོང་ལ་བཤད་སོང་ཞེས་དེང་སང་ཁོང་གི་གསུང་ཆོས་
ཀྱི་ནང་ནའང་དེའི་ལོ་རྒྱུས་ཚང་མ་ཡོད་ནི་རེད། དེའི་ཕྱིར་ན་བདེ་བ་ཅན་གྱི་ཞིང་
25



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཁམས་ལ་སྨོན་ལམ་བཏབ་རྒྱུ་ཅན་ཞིག་ཡིན་ན་ལོས་སྐྱེ་སྟེ། ཡིན་ནའང་ཆོས་
སྤང་དང་མཚམས་མེད་ཀྱི་ལས་བྱས་སོང་ན། གོང་ནས་བླ་མས་གསུངས་པ་ལྟ་
བུ་ཞིག་རེད། བདེ་བ་ཅན་གྱི་ཞིང་ཁམས་སུ་སྐྱེ་ཐུབ་རྒྱུ་མ་རེད་དེ། ཡིན་ན་ཡང་
ཚང་མས་འོད་དཔག་མེད་ཀྱི་མཚན་བྱེ་བ་རེ་ངེས་པར་དུ་བཏོན་ནས་ནུབ་བདེ་བ་
ཅན་གྱི་ཞིང་ཁམས་ལ་ཅི་ནུས་ཀྱིས་འདུན་པ་གཏད་ན། བླ་མ་ཡིད་བཞིན་ནོར་
བུའི་ཐུགས་རྗེ་དང་བྱིན་རླབས་ཀྱི་སྟོབས་ཀྱིས་ནུབ་བདེ་བ་ཅན་གྱི་ཞིང་ཁམས་
ལ་ངེས་པར་དུ་སྐྱེ་རྒྱུ་རེད། ཆོས་སྤང་དང་མཚམས་མེད་ཀྱི་ལས་བྱས་བཞག་ན་
ཡང་ཁོང་རིག་གིས་གོང་ནས་གསུངས་པའི་དགའ་ལྡན་ཆུང་ངུའི་ཞིང་ཁམས་ལ་
ངེས་པར་ན་སྐྱེ་འགྲོ་རྒྱུ་ཡིན་ས་རེད། དེ་འདྲ་ཡིན་ན་ཚང་མས་ཡང་ད་རེས་ཀྱི་དུས་
ཚོད་འདིའི་ཚེ་ན་ངེས་པར་དུ་ནུབ་བདེ་བ་ཅན་གྱི་ཞིང་ཁམས་ལ་འདུན་པ་གཏད།
སྨོན་ལམ་གདབ་རྒྱུ་དེ་ཧ་ཅང་གི་གལ་ཆེ་བ་ཞིག་ཡིན་ནི་རེད།
བླ་མ་ཡིད་བཞིན་ནོར་བུ་ཟེར་རྒྱུ་དེ།་ ་. རྡོ་གྲུབ་རྒན་བྱང་ཆུབ་རྡོ་རྗེའི་ལུང་བསྟན་
ནང་ན་ཡང་། གསེར་རྔ་དམ་ལྷ་ཡི་བླ་ལུང་དུ། །དཔལ་ཨོ་རྒྱན་གྱི་སྤྲུལ་བ་
འཇིགས་མེད་མཚན། །འཁོར་རྣམ་བཞིའི་བྱང་སེམས་སྡེ་ཚོགས་ལ། །ཆོས་མདོ་
སྔགས་ཀྱི་བསྟན་པ་ཉི་བཞིན་གསལ། །ཁོང་འགྲོ་དོན་ས་སྟེང་སྤོ་ལ་རེག །དེར་
འབྲེལ་ཀུན་བདེ་ཆེན་ས་རུ་འགོད། །ཅེས་རྡོ་གྲུབ་རྒན་བྱང་ཆུབ་རྡོ་རྗེས་བླ་མ་
ཡིད་བཞིན་ནོར་བུར་འབྲེལ་བ་ཐོགས་པའི་སེམས་ཅན་ཐམས་ཅད་པོ་ནུབ་བདེ་
བ་ཅན་གྱི་ཞིང་ཁམས་ལ་སྐྱེ་འགྲོ་བ་ཡིན་ཞེས་གསུངས་ཡོད་ནི་རེད།་དེ་འུ་ཅག་
26



ག ་མ་
༈་ཐར་བ་བྱང་ཆུབ་ཆེན་པོའི་ལམ།
ཚང་མ་ཡང་ཡིད་བཞིན་ནོར་བུ་ལ་འབྲེལ་བ་ཐོགས་པའི་སེམས་ཅན་ཡིན་རྒྱུ་
རེད། དེ་འདྲ་ཡིན་ནས་བཟུང་ཚང་མས་ཡང་ཞིང་ཁམས་གཞན་མེད་ནི་མ་རེད།
མི་བཟང་ནི་མ་རེད། མང་པོ་ཡོད་ནི་རེད་དེ། ཡིན་ན་ཡང་བླ་མ་ཡིད་བཞིན་ནོར་
བུའི་སློབ་མར་གཏོགས་པ་ཞིག་ཡིན་ནས་བཟུང་སྟེ། ཞིང་ཁམས་གཞན་ལ་སྨོན་
ལམ་འདེབས་རྒྱུ་དང་དགེ་བ་གང་ཞིག་སྒྲུབ་པ་ལས་བདེ་བ་ཅན་དུ་སྐྱེ་བའི་རྒྱུ་
བཞིར་འབད་རྒྱུ་དང་འདིའི་གལ་གྱི་ཆེ་ཞིག་དང་
། འདིའི་མྱུར་ཞིག་དང་ཟབ་ཅིག་
དངོས་གནས་ཡོད་ནི་མ་རེད། ཚང་མས་དེ་ལུགས་སེམས་ལ་བཟུང་ནས་མགོན་
པོ་འོད་དཔག་མེད་ལ་གསོལ་བ་འདེབས་དགོས་ནི་རེད། ཕྱག་འཚལ་དགོས་ནི་
རེད། འདི་ན་ཡང་། འདྲེན་པ་འོད་དཔག་མེད་ལ་ཕྱག་འཚལ་ལོ། །ཞེས་གསུངས་
ཡོད་པས་ན་ཚིག་རྗེས་དོན་དྲན་བྱས་ནས་ཕྱག་འཚལ་དགོས་ནི་རེད་གསུངས།།
དེ་ནས།
ཁྱེད་ཀྱི་སྐུ་ཚེ་བསྐལ་བ་གྲངས་མེད་དུ། །
མྱ་ངན་མི་འདིའི་དེ་ལྟ་མངོན་སུམ་བཞུགས། །
ཁྱོད་ལ་རྩེ་གཅིག་གུས་པོས་གསོལ་བཏབ་ན།
ལས་ཀྱི་རྣམ་པར་སྨིན་པ་མ་གཏོགས་པའི། །
ཚེ་ཟད་པ་ཡང་ལོ་བརྒྱ་ཐུབ་པ་དང་། །
དུས་མིན་འཆི་བ་མ་ལུས་བཟློག་པར་གསུངས། །
27:



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
མགོན་པོ་ཚེ་དཔག་མེད་ལ་ཕྱག་འཚལ་ལོ། །
གསུངས་ནས།: ་.མགོན་པོ་འོད་དཔག་མེད་ཟེར་རྒྱུ་དེ་ནུབ་བདེ་བ་ཅན་གྱི་ཞིང་
ཁམས་ནས་སྐུ་ཚེ་ཡང་བསྐལ་བ་གྲངས་མེད་པ་མང་པོའི་བར་དུ་མྱ་ངན་ལས་མི་
འདའ་བར་བཞུགས་ཡོད་ནི་རེད། མགོན་པོ་འོད་དཔག་མེད་ལ་རྩེ་གཅིག་ཏུ་
གསོལ་བ་བཏབ་ན། ལས་ཀྱི་རྣམ་སྨིན་ཟེར་རྒྱུ་དེ་ཡིན་ན་སྐྱེ་བ་སྔོན་གྱི་ལས་ཞེས་
པ་དེ་ཡིན་པས་སངས་རྒྱས་དངོས་སུ་བྱོན་ན་ཡང་བཟློག་ཐུབ་ནི་མ་རེད། རྐྱེན་
ཞིག་གི་དབང་དུ་བྱས་ན། ཅི་འདྲ་འདྲའི་རྐྱེན་ངན་པ་ཞིག་ཡིན་ནའང་མགོན་པོ་
འོད་དཔག་མེད་ལ་ཁ་ཞེ་གཉིས་མེད་ཀྱིས་དད་པ་བཞག་ནས་གསོལ་བ་བཏབ་
ན། ,ཚེ་འདི་ལ་ཡང་ལོ་བརྒྱ་ཐམ་པ་ཐོབ་པར་འགྱུར་ཞེས་གསུངས་ཡོད་ནི་རེད།
ཡང་ལོ་བརྒྱ་ཐམ་པ་ཟེར་རྒྱུ་དེ་ཐམས་ཅད་པོ་ད་ཕན་ཆད་ནས་བཟུང་ལོ་བརྒྱ་
ཐམ་པར་འདུག་ཟེར་བྱེད་ཡང་མ་རེད། སངས་རྒྱས་ཤཱཀྱ་ཐུབ་པ་འཇིག་རྟེན་
འདིར་བྱོན་པའི་སྐབས་སུ་ཚེ་ལོ་བརྒྱ་བ་དེ།: ཚེ་དེ་བས་རིང་རྒྱུ་མེད་པའི་ཚད་
རེད། འདི་ན་ཡང་དེའི་རིང་ཚད་ལ་ཚད་བཞག་ནི་རེད་མ་གཏོགས། ངེས་པར་
ན་དེ་ལྟ་བུ་ཐུབ་ཅེས་པའི་དོན་མིན་ཏེ། རང་རང་
ང་སོ་སོར་ཚེ་ཅི་ཙམ་ཡོད་ན་དེ་འདྲ་
ཞིག་ངེས་པར་ན་ཐུབ་ཅེས་པའི་དོན་ཡིན་ལ། དེའི་ཕྱིར་ན་དུས་མ་ཡིན་པའི་འཆི་
བ་ནད་གདོན་བར་ཆད་གང་ཞིག་བྱུང་རྒྱུ་ཅན་ཞིག་ཡིན་ན།དེ་ནི་ངེས་པར་ན་
བཟློག་ནི་རེད། དེའི་ཕྱིར་ན་ཚང་མས་ཚིག་དོན་རྣམས་དྲན་པར་བྱས་ནས་མགོན་
པོ་འོད་དཔག་མེད་ཟེར་རྒྱུ་དེ་ལ་དེ་འདྲའི་བྱིན་རླབས་དང་ནུས་པ་ཞིག་ཡོད་
28



ཐར་བ་བྱང་ཆུབ་ཆེན་པོའི་ལམ།
བསམ་ནས། མགོན་པོ་འོད་དཔག་མེད་ཟེར་ན་འདྲ། མགོན་པོ་ཚེ་དཔག་མེད་
ཟེར་ན་འདྲ། དེ་ཚོ་ཚང་མ་འོད་དཔག་མེད་ཀྱི་མཚན་གྱི་རྣམ་གྲངས་ཤིག་ཡིན་
པ་ལས་དོན་དུ་གཅིག་པ་ཡིན་པས་ན་དེ་ལ་ཕྱག་འཚལ་ལོ་གསུངས་ནི་རེད།
ནས།
སྟོང་གསུམ་འཇིག་རྟེན་རབ་འབྱམས་གྲངས་མེད་པ། །
རིན་ཆེན་གྱིས་བཀང་སྦྱིན་པ་བྱིན་པ་བས། །
འོད་དཔག་མེད་པའི་མཚན་དང་བདེ་བ་ཅན། །
ཐོས་ནས་དད་པས་ཐལ་མོ་སྦྱར་བྱས་ན། །
དེ་ནི་དེ་བས་བསོད་ནམས་ཆེ་བར་གསུངས། །
དེ་ཕྱིར་འོད་དཔག་མེད་ལ་གུས་ཕྱག་འཚལ། །
གསུངས་ནས། སྟོང་གསུམ་གྱི་འཇིག་རྟེན་ཞེས་པ་དེ་ནི་ཧ་ཅང་གི་ཆེ་བོ་ཞིག་རེད།
འུ་ཚོས་ཅང་མི་ཤེས་མོད། དཔེ་ཞིག་བཞག་ན་འཛམ་བུ་གླིང་གི་ཁམས་ཡོངས་སུ་
རྫོགས་པ། རིན་པོ་ཆེ་གསེར་དངུལ་གཡུ་བྱིར་ལ་སོགས་རྣམ་པ་སྣ་ཚོགས་ཀྱིས་
བཀང་ནས། ཡར་དཀོན་མཆོག་གསུམ་ལ་མཆོད་པ་བྱས། མར་སེམས་ཅན་ལ་
སྦྱིན་པ་བཏང་ན། ང་ཚོས་ཕན་ཡོན་ཧ་ཅང་གི་ཆེ་བོ་ཞིག་པར་བསམ་ནས་ཚང་
མས་དགེ་བ་ཆེ་བོ་ཞིག་ཏུ་འཛིན་རྒྱུ་རེད། དེ་མ་དགོས་འུ་ཚོའི་བོད་གངས་རིའི་
ལྗོངས་ལ་རྟེན་ཞིག་ཡོད་པ་ནི། ལྷ་སའི་ཇོ་བོ་ཡིད་བཞིན་ནོར་བུ་རེད། དེའི་ཕན་
29



མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
གྱི་རྟེན་ཞིག་མེད་ཀི དེར་གསེར་ཆུ་སྐོར་མ་བཅུ་ཐམ་པའི་བར་དུ་བསྐུས་པ་ཡིན་
ན། ཚང་མས་ཡང་ཨ་ཧ་ཧ་ཅི་འདྲ་འདྲའི་དགེ་བ་ཆེ་བོ་བསྒྲུབས་ཐལ། ལྷ་སའི་ཇོ་
བོར་གསེར་ཆུ་སྐོར་མ་བཅུའི་བར་དུ་བསྐུས་ཐལ་བསམ་རྒྱུ་རེད། རང་ཡིན་ན་ཤི་
རན་ཁར་ཡང་ང་ལ་དེ་ན་དགེ་བ་ཆེ་བོ་ཞིག་ཡོད་བསམ་རྒྱུ་རེད་དེ། ཡིན་ན་ཡང་
དེ་ལས་ཀྱང་ལྷག་པའི་དགེ་བ་ཡོད་རྒྱུ་དེ། འདི་ན་ངོ་མ་མགོན་པོ་འོད་དཔག་མེད་
ཀྱི་མཚན་ཐོས་ནས་དད་པ་སྟེ། ཐལ་མོ་སྦྱར་ནས་སེམས་ཀྱིས་གསོལ་བ་བཏབ།
དེ་ལྟར་བྱས་ཡོང་ན། དེ་ནི་དེ་བས་བསོད་ནམས་ཆེ་བར་གསུངས། །གསུངས་
ནས། འདི་ན་འཛམ་བུ་གླིང་ཡོངས་རྫོགས་གསེར་དངུལ་གྱིས་བཀང་ནས་ཡར་
མཆོད་མར་སྦྱིན་བྱས་ནི་བས། མགོན་པོ་འོད་དཔག་མེད་ལ་དད་པ་བཞག་ནས་
གསོལ་བ་བཏབ་ན་དེའི་ཕན་ཡོན་གྱི་ཆེ་ཞེས་འདིར་གསུངས་ཡོད་ལ།
ཡིན་ན་མིན་ན་དགེ་བ་ཟེར་རྒྱུ་དེ་རྒྱུ་ཚེགས་ཏག་ཏག་གིས་སྒྲུབ་དགོས་ནི་ཞིག་
ལྷག་མོ་མ་རེད། གཙོ་བོ་སེམས་ཀྱི་སྟེང་ལ་ཐུག་ཡོད་ནི་རེད། ངོ་མ་སེམས་
ཀྱི་སྟེང་ནས་མགོན་པོ་འོད་དཔག་མེད་ལ་དད་པ་བཞག གསོལ་བ་བཏབ་ན།
གསོལ་བ་ལན་གཅིག་མ་གཏོགས་མ་བཏབ་ན་ཡང་འདྲ། ཐལ་མོ་ལན་གཅིག་
མ་གཏོགས་མ་སྦྱར་ན་ཡང་ལྷ་སའི་ཇོ་བོར་གསེར་ཆུ་སྐོར་མ་བཅུ་ཁ་ཞིག་བསྐུས་
ནི་བས། དེའི་བསོད་ནམས་ཀྱི་ཆེ་ཞེས་གསུངས་ཨེ་ཡོད་ཀི དེ་ལྟར་གསུངས་
པ་ཡིན་ན། འུ་ཚོས་དགེ་བ་སྒྲུབ་རྒྱུ་དེ་ཇི་ལྟར་སྒྲུབ་ཀིན་ཡོད་པ་རེད་ཅེས་བཤད་
ཡོང་ན། ། གཞན་རྣམས་ཀྱིས་ཅི་ཟེར་ལ་བལྟས་ནས་དགེ་བ་སྒྲུབ་ནི་རེད།
30
བ



--
༈:ཐར་བོ་བྱང་ཆུབ་ཆེན་པོའི་ལམ།
རྣམས་ཀྱིས་ཅང་ཤེས་ནི་མ་རེད། ཡག་པོ་ཡིན་ན་གཙོག་གི་ཟེར་ས་ཡང་ཡོད་རྒྱུ་
རེད། གཙོག་པོ་ཞིག་ཡིན་ན་ཧ་ཅང་བཟང་གི་ཟེར་རྒྱུ་ཡང་ཡོད་རྒྱུ་རེད། དེས་
ན་མྱི་ཁ་རྒྱུག་རྒྱུ་ཡོད་ནི་མ་རེད། སྲོལ་ཁ་ལྟ་བུ་ཞིག་གི་ཁར་ཡང་འཇོག་རྒྱུ་ཡོད་
ནི་མ་རེད།： སངས་རྒྱས་ཀྱིས་ཅི་གསུངས་ཡོད་ན་དེའི་རྗེས་སུ་འབྲངས་ནས།
སངས་རྒྱས་ཀྱིས་སྡིག་པ་ཆེ་གསུངས་ཡོད་ན། དེ་སྡིག་པ་ཆེ་བོར་འཇོག་དགོས་
ནི་རེད། སངས་རྒྱས་ཀྱིས་འདི་དགེ་བ་ཆེ་བོ་ཡིན་གསུངས་ཡོད་ན། དེ་དགེ་བ་
ཆེ་བོར་འཇོག་དགོས་ནི་རེད་མ་གཏོགས། འུ་ཚོས་ཅང་ཤེས་ནི་མ་རེད། དེའི་
ཕྱིར་ན་འདི་ན་མགོན་པོ་འོད་དཔག་མེད་ལ་གསོལ་བ་བཏབ་རྒྱུ་ཅན་ཞིག་ཡིན་
ན། ཇི་འདྲ་འདྲའི་ཕན་ཡོན་ཆེ་བོ་ཞིག་ཡིན་ཞེས་གསུངས་ཡོད་ཀི .འཇིག་རྟེན་གྱི་
མིའི་ལྟ་སྟངས་ལ་མཚོན་ན། ལྷ་སའི་ཇོ་བོར་གསེར་ཆུ་སྐོར་མ་བཅུར་བ་
དེ་ཆེ་བོ་ཞིག་ལ་འཇོག་རྒྱུ་རེད་མ་གཏོགས།་མགོན་པོ་འོད་དཔག་མེད་མཁྱེན་
བསམ་ནས་གསོལ་བ་བཏབ་ན། དེ་ནི་གཞན་གྱིས་ཆེ་བོ་ཞིག་ལ་འཇོག་རྒྱུ་མ་
རེད་དེ། རང་གིས་ཀྱང་མི་ཚེ་གཅིག་ལ་སེམས་ཀྱིས་མི་བརྗེད་པར་ངས་དགེ་བ་
ཆེན་པོ་ཞིག་བསྒྲུབས་ཡོད་བསམ་རྒྱུ་མ་རེད། ཡིན་ན་ཡང་དོན་གྱིས་བཤད་ན།
བསྐལ་བ་ཞིག་ལ་མགོན་པོ་འོད་དཔག་མེད་ལ་དད་པ་འཇོག་རྒྱུའི་དགེ་བ་དང་
བསོད་ནམས་ཀྱིས་ཆེ་ནི་རེད། དེའི་ཕྱིར་ན་ཚང་མས་ཡང་འདི་སླ་མོ་ཞིག་ཡིན་
པས། དགེ་བ་ཆེ་བོ་ཞིག་ཡོད་རྒྱུ་མ་རེད་དེ་འདྲ་གཏན་ནས་བསམ་མི་རུང་ལ།
སླ་མོ་བྱས་ནས་དགེ་བ་རྒྱ་ཆེན་པོ་སྒྲུབ་ལུགས་ཡོད་རྒྱུ་དང་། དཀའ་མོ་བྱས་ནས་
པ 31



：
ཁ་ཞེ་མེད་པར་སྙི་
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བསྒྲུབས་ན་དགེ་བ་ཆུང་ཆུང་མ་གཏོགས་མི་འགྲུབ་རྒྱུ་ཡང་ཡོད་ནི་རེད། དེའི་
ཕྱིར་ན་ངོ་མ་མགོན་པོ་འོད་དཔག་མེད་ལ་དད་པ་བཞག་ནས་ཕྱག་འཚལ་དགོས་
ནི་རེད་གསུངས།དེ་ནས།
༦ གང་ཞིག་འོད་དཔག་མེད་པའི་མཚན་ཐོས་ནས།
ཁོང་རུས་པའི་གཏིང་། །
ལན་གཅིག་ཙམ་ཞིག་དད་པ་སྐྱེས་པ་ན། །
དེ་ནི་བྱང་ཆུབ་ལམ་ལས་ཕྱིར་མི་ལྡོག །
གསུངས་ནས།
སེམས་ཅན་མཆོག་དམན་ སུ་ཞིག་ཡིན་ན་འདྲ།
མགོན་པོ་འོད་དཔག་མེད་ཀྱི་མཚན་ཐོས་ནས་ཁ་ཞེ་མེད་པར་སྙིང་ཁོང་རུས་པའི་
གཏིང་ནས་དད་པ་ལན་གཅིག་ཙམ་ཞིག་སྐྱེས་ན། དེ་ནི་ཡུན་རིང་པོ་ཞིག་ལ་
འཁོར་བར་འཁོར་དགོས་ནི་མ་རེད། དེ་ནི་བྱང་ཆུབ་ལམ་ལས་ཕྱིར་མི་ལྡོག་ཟེར་
པར་ན་ཐར་བ་ཐོབ་ནི་རེད་ཅེས་པའི་དོན་ཡིན་ལ་དེ་འདྲའི་ཕན་ཡོན་
ཞིག་ཡོད་པས་ན།
མེད་ལ་ཕྱག་འཚལ་ལོ། །
གསུངས་ནས། འདིར་ཕྱག་འཚལ་བའི་ཚེ་ན་ཡང་རེ་རེ་བཞིན་དུ་ཚིག་
དྲན་བྱས་ནས། མགོན་པོ་འོད་དཔག་མེད་ཀྱི་མཚན་ཐོས་ནས་ཁ་ཞེ་ག་
དད་པ་ལན་མ་གཅིག་སྐྱེས་ན། དེ་ནས་ང་ཡུན་རིང་པོའི་བར་དུ
འི་བར་དུ་འཁོར་བའི་
གནས་སུ་འཁོར་དགོས་ནི་མ་རེད་བསམ་ནས་ མགོན་པོ་འོད་དཔག་མེད་ཟེར་
·ད་
མགན་པ་
32



༈ ཐར་བ་བྱུང་ཆུབ་ཆེན་པོའི་ལམ།
རྒྱུ་དེ་ལ། དེ་འདྲའི་བྱིན་རླབས་དང་ཡོན་ཏན་ཞིག་ཡོད་པ་རེད་བསམ་ནས་ཕྱག་
འཚལ་དགོས་ནི་རེད་གསུངས། དེ་ནས།
སངས་རྒྱས་འོད་དཔག་མེད་པའི་མཚན་ཐོས་ནས། །
དེ་ནི་བྱང་ཆུབ་སྙིང་པོ་མ་ཐོབ་པར། །
བུད་མེད་མི་སྐྱེ་རིགས་ནི་བཟང་པོར་སྐྱེ། །
ཚེ་རབས་ཀུན་ཏུ་ཚུལ་ཁྲིམས་རྣམ་དག་འགྱུར། །
བདེ་གཤེགས་འོད་དཔག་མེད་ལ་ཕྱག་འཚལ་ལོ། །
གསུངས་ནས། མགོན་པོ་འོད་དཔག་མེད་ཀྱི་མཚན་ཙམ་ཞིག་ཐོས་ན་ཡང་། དེ་
ནི་ཇི་སྲིད་བྱང་ཆུབ་སྙིང་པོ་མ་ཐོབ་ཀྱི་བར་དུ་ཏེ། ཐར་བ་མ་ཐོབ་ཀྱི་བར་དུ་བུད་
མེད་ཀྱི་སྐྱེ་བ་ལ་སོགས་པའི་རིགས་ངན་པའི་སྐྱེ་བ་ཡང་མི་ལེན་ལ། བུད་མེད་
ལ་ཕྱེད་ཅིག་རིགས་ཡང་དམན་ནི། ནད་ཆེ་ནི། ལས་ཀ་ཡང་མང་ནི། གཡོག་མོ་
ཞིག་ལྟ་བུའི་དཀའ་ལས་ཆེ་བོ་ཅན་དེ་འདྲ་ཡིན་ནི་རེད། དེ་འདྲ་ཡིན་ནས་བཟུང་
སྟེ། ཚང་མས་ཡང་རང་རང་སོ་སོས་བུད་མེད་ཀྱི་ལུས་ལྟ་བུའི་དམན་པ་ཞིག་ཏུ་མ་
སྐྱེ་ན་བསམ་ན། དེ་ཅི་ནུས་ཀྱིས་མགོན་པོ་འོད་དཔག་མེད་ལ་གསོལ་བ་བཏབ་
དད་པ་བཞག་ནས། འདི་ལྟ་བུའི་ལུས་རྟེན་ཞིག་སྐྱེ་བ་ཚེ་རབས་ཀུན་ཏུ་ལེན་མ་
དགོས་ན་སོམས་ཏེ་སྨོན་ལམ་ཐོབ་དང་། ངེས་པར་ན་སྨོན་ལམ་འགྲུབ་ནི་རེད།
ངས་ཁྱོད་ཚོར་ལོ་རྒྱུས་ཤིག་བཤད།
རྫ་དཔལ་སྤྲུལ་ཚང་གི་རྣམ་ཐར་གྱི་ནང་ན་འདི་འདྲ་ཞིག་གསུངས་ཡོད་ལ། ཁོང་
33



•
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
རིག་རྒྱལ་རོང་ཁོག་ན་བླ་མ་ཞིག་དང་གཉི་ག་ལྷན་དུ་བཞུགས་སྐབས་ཤིག་ལ།
དཔལ་སྤྲུལ་ཚང་གིས་དེའི་བླ་མ་ལ་བཤད་ནས། ཁྱེད་ལ་སྒོམ་འདྲ་བརྒྱབ་དེ་འདྲ་
བྱས་དུས། སྐྱེ་བ་འདྲ་དྲན་རྒྱུ་ཨེ་ཡོད་ཀི་ཞེས་དྲིས་པ་ནི།: ཁོ་ལ་སྐྱེ་བ་འདྲ་ཅི་ཡང་
དྲན་རྒྱུ་མེད་ཀི ཨ་བུ་ཚང་ཁྱེད་ལ་དྲན་རྒྱུ་ཡོད་དམ་ཞེས་དྲིས་ཡོང་དུས། ཁོང་
གིས་སྐྱེ་བ་དྲན་རྒྱུ་ཡོད་ཀི - སྔོན་ཞིག་ལ་ཁོང་རྒྱ་གར་ན་སྨད་འཚོང་མ་ཞིག་གི་སྐྱེ་
བ་བླངས་ནས་ཡོད་དུས། དེ་དུས་ན་གྲུབ་ཆེན་ནག་པོ་སྤྱོད་པ་ཞེས་པའི་གྲུབ་ཆེན་
ཞིག་རྒྱ་གར་གྱི་གྲོང་ཁྱེར་ཞིག་ལ་བྱོན་ཡོང་དུས། ངས་ལུས་སྟེང་ན་རྒྱན་ཅུང་ཙམ་
ཡོད་པ་ཚང་མ་ཁོང་ལ་ཕུལ་བཞག་པས། དེ་ཕྱིན་ཆད་ནས་བཟུང་ངས་བུད་མེད་
ཀྱི་སྐྱེ་བ་ཞིག་ལེན་མ་དགོས་པ་རེད་ཅེས་གསུངས་ཡོད་ལ། དེ་འདྲ་ཡིན་ན། རྫུ་
དཔལ་སྤྲུལ་ཚང་ཞེས་ཇི་འདྲ་འདྲའི་ས་གྲགས་གནམ་གྲགས་ཀྱི་བླ་མ་ཞིག་མ་
རེད་ད། དེ་ཡང་གནའ་ཞིག་ལ་སྨད་འཚོང་མ་ཞིག་རེད་དེ། ཡིན་ན་ཡང་སྨད་
འཚོང་མའི་ལུས་རྟེན་དེའི་སྟེང་ནས་སྐྱེས་བུ་དམ་པ་ལ་མཆོད་པ་ཕུལ། སྨོན་ལམ་
བཟང་པོ་བཏབ་པ་
པ་དེ་ནས་བཟུང་སྟེ་བུད་མེད་ཀྱི་ལུས་རྟེན་དོར་སོང་བ་རེད།
དེ་བཞིན་དུ་སུ་དང་སུ་ཡིན་ན་ཡང་ཁོ་རྡུགས་པོ་ཞིག་ཡིན། དམའ་མོ་ཞིག་ཡིན།
རྒྱུ་མེད་ཅིག་ཡིན། སྤང་པོ་ཞིག་ཡིན། ངས་སྨོན་ལམ་བཏབ་ན་འགྲུབ་རྒྱུ་མ་
རེད། ང་ལྟ་བུ་ཞིག་གིས་ཅང་རེད་རྒྱུ་མ་རེད་དེ་འདྲ་ཅི་ཡང་བསམ་དགོས་ནི་མ་
རེད། དགེ་བ་ཟེར་རྒྱུ་དེ་འུ་ཚོས་འཇིག་རྟེན་གྱི་བྱ་སྒྲུབ་ལུགས་ལྟ་བུ་ཞིག་མ་རེད།
འཇིག་རྟེན་སྤྱིའི་བྱ་བ་ལྟ་བུ་ཞིག་ཡིན་ན་ཐོབ་མཐོན་པོ་ཅན་ཡིན་ན་འགྲུབ་ལ།
34



༈ ཐར་བ་བྱང་ཆུབ་ཆེན་པོའི་ལམ།
ཐོབ་དམའ་མོ་ཅན་ཡིན་ན་མི་འགྲུབ་རྒྱུ་ཡོད་ཀི རྒྱུ་ཆེ་བོ་ཅན་ཡིན་ན་འགྲུབ་རྒྱུ།
རྒྱུ་ཆུང་ཆུང་ཅན་ཡིན་ན་མི་འགྲུབ་རྒྱུ་ཡོད་ཀི དེ་འདྲའི་འདྲ་མི་འདྲ་མང་པོ་ཞིག་
ཡོད་ནི་རེད་དེ། དགེ་བ་ཟེར་རྒྱུ་དེ་རྒྱུ་ཆེ་ཆུང་མ་རེད། ཐོབ་མཐོ་དམན་མ་རེད།
དེ་བཞིན་དུ་རིག་པའི་བཟང་ངན་མ་རེད། དེ་རང་རང་སོ་སོའི་སེམས་ཀྱི་དད་པ་
ཡོད་མེད་ལ་ཐུག་ནས་བསྡད་ཡོད་ནི་རེད། ལུས་རྟེན་དམན་པ་དེ་ཚོ་མ་བླང་ན་
བསམ་ན་ཡང་མགོན་པོ་འོད་དཔག་མེད་ལ་གསོལ་བ་ཐོབ་དང་། དེ་ནས་བཟུང་
སྟེ་སྐྱེ་བ་ཚེ་རབས་ཀུན་ཏུ་རིགས་བཟང་བ་གཟུགས་བཟང་ལོངས་སྤྱོད་ཆེ་བ་ཅན་
གྱི་སྐྱེ་བ་ངེས་པར་ན་ལེན་ཐུབ་རྒྱུ་རེད། འདི་ན། ཚེ་རབས་ཀུན་ཏུ་ཚུལ་ཁྲིམས་
རྣམ་དག་འགྱུར། །གསུངས་ནས།
ཚུལ་ཁྲིམས་རྣམ་པར་དག་པ་སྲུང་མི་ཐུབ་པར། བཅོས་པ་དང་རང་བཞིན་གྱི་
སྡིག་པ་ལ་སོགས་པའི་ཉེས་པས་གོས་ནས་སྡོམ་ཉམས་ཁྲིམས་ཆད་དེ་ལྟ་བུ་
ཞིག་ཡིན་ན་ཡང་
། ཁོ་སྐྱེ་བ་ཚེ་རབས་ཀུན་ཏུ་སྡོམ་དམ་ཚིག་བཟང་བོ་ཅན་ཞིག་
ཏུ་འགྱུར་ན་བསམ་ནས་མགོན་པོ་འོད་དཔག་མེད་ལ་གསོལ་བ་བཏབ་དད་པ་
བཞག་དེ་ལྟ་བུ་བྱས་ཡོང་ན། སྐྱེ་བ་ཚེ་རབས་ཀུན་ཏུ་ཚུལ་ཁྲིམས་རྣམ་པར་དག་
པ་ཕྱི་མཚུངས་ནང་མཚུངས་མེ་ཏོག་པདྨའི་སྦུབས་ལྟ་བུའི་ཚུལ་ཁྲིམས་རྣམ་པར་
དག་པ་ཅན་གྱི་སྐྱེ་བ་ལེན་ནི་རེད། དེ་མགོན་པོ་འོད་དཔག་མེད་ཀྱི་ཐུགས་རྗེ་དང་
བྱིན་རླབས། མགོན་པོ་འོད་དཔག་མེད་ཀྱི་ཡོན་ཏན་རེད། དེ་བསམ་ནས་མགོན་
པོ་འོད་དཔག་མེད་ཟེར་རྒྱུ་དེ་ལ་དེ་འདྲའི་བྱིན་རླབས་དང་ནུས་པ་ཞིག་ཡོད་ཟིག་
35



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བསམ་ནས། མགོན་པོ་འོད་དཔག་མེད་ལ་ཕྱག་འཚལ་དགོས་ནི་རེད། དེ་ཡན་
ཆད་ཕྱག་འཚལ་བའི་ཡན་ལག་རེད།. དེ་ནས་མཆོད་པ་འབུལ་བའི་ཡན་ལག་
རེད།: ,་ :
1:
༠ “བདག་གི་ལུས་དང་ལོངས་སྤྱོད་དགེ་རྩར་བཅས། །
; དངོས་སུ་འབྱོར་བའི་མཆོད་པ་ཅི་མཆིས་པ། །
ཡིད་སྤྲུལ་བཀྲ་ཤིས་རྫས་རྟགས་རིན་ཆེན་བདུན། །
གདོད་ནས་གྲུབ་
བ་པ་སྟོང་གིསུམ་འཇིག་རྟེན་
མི་འཇིག་རྟེན་གྱི། །་
གླིང་བཞི་རི་རབ་ཉི་ཟླ་བྱེ་བ་བརྒྱ། །
-, J” པ
ལྷ་ཀླུ་མི་ཡི་ལོངས་སྤྱོད་ཐམས་ཅད་ཀུན། །
བློ་ཡིས་བླངས་ཏེ་འོད་དཔག་མེད་ལ་འབུལ། ། ད༌
བདག་ལ་ཕན་ཕྱིར་ཐུགས་རྗེའི་སྟོབས་ཀྱིས་བཞེས། །
གསུངས་ནས། དེ་གཉིས་ཀའི་བར་དེ་ནི་མཆོད་པ་འབུལ་བའི་ཡན་ལག་རེད།
མཆོད་པ་དེ་ལ་ནི་བདག་གི་ལུས་དང་ལོངས་སྤྱོད་དགེ་རྩ་ཞེས།འུ་ཚོས་དུས་
རྒྱུན་དུ་ཞེན་ཆགས་ཆེ་ས་བོ་དེ་སུ་དང་སུ་ཡིན་ཡང་རང་གི་ལུས་ཀྱི་གཅེས་ཤིག་
དང་དམར་ཞིག་ཡོད་ནི་མ་རེད། དེའི་ཕྱིར་ན་ལུས་རེད། དེ་ནས་མི་ཚེ་གཅིག་ལ་
བསགས་པའི་རྒྱུ་ནོར་ལོངས་སྤྱོད་དང་སྒོར་མོ་སོགས་རེད།.
དེ་ནས་དགེ་བ་ཞེས་སུ་དང་སུ་ཞིག་ཡིན་ན་ཡང་མ་ཎི་ཞིག་མ་གཏོགས་མ་བཏོན་
36



༈ ཐར་བ་བྱང་ཆུབ་ཆེན་པོའི་ལམ།
ན་ཡང་། ངས་དགེ་བ་དེ་ལྟ་བུ་ཞིག་བསྒྲུབས་ཡོད་བསམ་ནས་ཞེན་པ་ཆེ་བོ་ཞིག་
ཡོད་ནི་རེད། དེ་ཚོ་རྣམས་ཀྱང་མགོན་པོ་འོད་དཔག་མེད་ལ་མཆོད་བསམ་ནས་
མཆོད་པ་དེ་འདྲ་བྱས་ཡོང་ན། རང་གི་ལུས་དེ་ཡང་མཆོད་རྫས་སུ་ལོག་སོང་ནི་
རེད། རྒྱུ་ནོར་ལོངས་སྤྱོད་ཐམས་ཅད་པོ་ཡང་ཡར་མཆོད་པ་ཕུལ་བཞག་ནས་
བཟུང་སྟེ་དགེ་བར་གྱུར་སོང་ནི་རེད། དེ་ནས་རང་གི་དགེ་བ་ཡང་མགོན་པོ་འོད་
དཔག་མེད་ལ་མཆོད་བཞག་ནས་བཟུང་སྟེ་རང་གི་དགེ་རྩ་ཟད་རྒྱུ་ཡང་ཡོད་ནི་མ་
རེད། དེ་མ་ཡིན་ནས་བཟུང་སྟེ། ཁོང་ཁྲོ་དང་མ་བསྔོས་པ་དང་ལོག་པར་བསྔོས་
པ་ལ་སོགས་པས་དགེ་བ་ཟད་འགྲོ་ནི་རེད། དེའི་ཕྱིར་ན་མགོན་པོ་འོད་དཔག་
མེད་འཁོར་དང་བཅས་པ་ལ་དེ་ལྟར་མཆོད་དགོས་ནི་རེད། དེ་ཡང་གཙང་མ་
ཡག་པོ་ཞིག་ངོ་མ་ཅན་གྱིས་དགོས་ནི་རེད་མ་གཏོགས། ཁྲལ་ཞིག་གསོད་བྱེད་
ལྟ་བུ། མི་མཛེས་མི་ལེགས་པའི་ཕྱི་འབོ་ནང་འབོ་དེ་ལྟ་བུ་ཞིག་ཡིན་ཉན་ནི་མ་
རེད། དེ་འདྲ་བྱས་ན་ཚོགས་བསག་ས་ནས་ཚོགས་ངན་བསག་རྒྱུའི་ཡང་ལོག་རྒྱུ་
ཡོད་ནི་རེད། དེའི་ཕྱིར་ན། མཆོད་ལྡོག་རྐོང་བུ་གང་མ་གཏོགས་མ་ཕུལ་ནའང་
འདྲ། ཆུ་མཆོད་སྡེར་ལུ་གང་མ་གཏོགས་མ་ཕུལ་ནའང་འདྲ། དགེ་བ་ཞིག་ཏུ་ཨེ་
འགྱུར་བར་བསམ་ན། དེ་ཡག་པོ་གཙང་མ་ཞིག་བཤམས་དགོས་ལ། གཙང་མ་
ཡག་པོ་ཞིག་ཡིན་ན་མཆོད་པ་ཉིད་དུ་ལོག་རྒྱུ་རེད་མ་གཏོགས། ཕར་བལྟས་ན་
ཡང་ཡག་སྣང་བཟང་སྣང་ཅི་ཡང་མེད་ནས་བཟུང་སྟེ། དེ་ནི་མཆོད་པར་གྱུར་ནི་
མ་རེད། དེའི་ཕྱིར་ན་ཚང་མས་མཆོད་པ་ཞིག་ཕུལ་ན་ཡང་། རྒྱུ་རྫས་ལ་སེར་སྣ་
37



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
མ་ཤོར་བ་ཞིག་དང་དངོས་པོ་ཡིན་ནའང་གཙང་ཞིང་དག་པ་ཡག་པོ་རང་གིས་
བལྟས་རྒྱུ་ཅན་ཞིག་ཡིན་ནའང་ཡག་བསྡད་ཡོད་པའི་སྣང་བ་དགའ་ཡོང་རྒྱུ་ལྟ་བུ་
ཞིག་བྱས་ནས་མཆོད་པ་དེ་ཕུལ་དགོས་ནི་རེད།
ལ་ཕྱེད་དེས་གྲངས་ཀ་མང་པོ་ཞིག་བསགས་བཞག་ན་ཧ་ཅང་གི་བཟང་སྣང་
ཤར་བ་རེད་དེ། གཙོག་སོང་ནས་བཟུང་སྟེ་གྲངས་ཀ་མང་པོ་ཞིག་ཡིན་ན་ཡང་
ཅང་བཟང་ནི་མ་རེད། དཔེ་ཞིག་བཞག་ནོ། ་ ་མགྲོན་པོ་ཞིག་འབོད་རྒྱུའི་དབང་
དུ་བཏང་ན་ཡང་། དེའི་སྔོན་དུ་སྡེར་ཁ་ཞིག་བསྒྲིགས་ནའང་། ི་མང་པོ་ཞིག་
མེད་ཀྱང་དེ་གཙང་མ་ཡག་པོ་ཞིག་བཤམས་ན་མི་དགའ་བྱེད་ཀྱི་ལོག་ཀཱི： དེ་མ་
ཡིན་པར་སྡེར་མའི་ནང་དུ་མ་བླུག་པར་ལྷན་དུ་བསྲེས་ནས་སྤུངས་ཏེ་གཏོར་རྒྱུ་
བོ་གཏོར། འབོ་རྒྱུ་བོ་འབོ་ནས་བཞག་རྒྱུ་ཅན་ཞིག་ཡིན་ན། དེ་ནི་མི་ཞིག་དགའ་
བྱེད་དུ་མི་འགྱུར་ལ།:. རང་གར་གྱི་མི་ཞིག་དགའ་བྱེད་ཙམ་ཡང་མི་འོང་ན། ལྷ་
ཞིག་དགའ་བྱེད་ལ་དེ་བས་ཀྱང་ག་ལ་ཡོང་སྟེ། དེའི་ཕྱིར་ན་རང་གིས་མཆོད་པ་
ཡང་དེ་ལྟར་ཕུལ་དགོས་ནི་རེད།
རང་ལ་དངོས་སུ་རྒྱུ་རྫས་ཅང་མ་ཡོད་ནའང༌
། ང་ཚོའི་བོད་ཡུལ་གྱི་ས་ཆ་འདི་ལ་
མཚོན་ན། .་རོང་བ་ཡིན་ཡང་དབྱར་ཁར་ཞིང་སྙེ་མ་ལོ་ཏོག་ལ་སོགས་པའི་བལྟ་
ས་ཅི་འདྲའི་ཡག་པོ་ཡོད་ཀི་ འབྲོག་པ་ཞིག་ཡིན་ན་ཡང་ལྗོན་ཤིང་ཡིད་དུ་འོང་
བོ་ཡོད། སྤང་ཐང་ཡིད་དུ་འོང་བ་ཡོད། མེ་ཏོག་ཡིད་དུ་འོང་བ་ཡོད། ཆུ་གཙང་
མ་ཡག་པོ་ལ་སོགས་པའི། མདོར་ན་རང་གི་ཡིད་ལ་འགྲོ་ཚད་ཀྱི་དངོས་པོ་གང་
38



༈ ཐར་བུ་བྱུང་ཆུབ་ཆེན་པོའི་ལམ།
ཡོད་ན་ བླ་མ་དཀོན་མཆོག་གསུམ་མགོན་པོ་འོད་དཔག་མེད་འཁོར་དང་བཅས་
པ་ལ་ཕུལ་ནི་ཡིན་བསམ་ནས་མཆོད་རྒྱུ་ཅན་ཞིག་ཡིན་ན། རང་གིས་དངོས་སུ་
བླུས་ནས་མཆོད་བཞག་པའི་ཕན་ཡོན་དང་འདྲ་འདྲ་ཡོད་ནི་རེད། གཞན་ཡང་
རང་ལ་གོན་རྒྱུ་གཙང་མ་ཞིག་མ་གཏོགས་མེད་ནའང་འདྲ། རྒྱན་ཆ་ཡག་པོ་ཞིག་
མ་གཏོགས་མེད་ནའང་འདྲ། དེ་ཚོ་ཚང་མ་ཡང་རང་གིས་ལོངས་མ་སྤྱད་པའི་
སྔོན་དུ་མགོན་པོ་འོད་དཔག་མེད་ལ་མཆོད་བསམ་ནས་མཆོད་པ་བྱས་ཡོང་ན།
དེ་ནས་རང་གིས་རྒྱུ་རྫས་དེའི་དོན་ལ་དཀའ་ལས་བརྒྱབ་ཡོད་རྒྱུ་རེད། ཚེགས་
སོང་ཡོད་རྒྱུ་རེད་དེ། ཡིན་ནའང་མཆོད་རྫས་སུ་གྱུར་བས་ན་དགེ་བར་ལོག་འགྲོ་
ནི་རེད། དེའི་ཕྱིར་ན་དགེ་བའི་ཆ་རྐྱེན་ཟེར་རྒྱུ་དེ་ལོགས་སུ་ཅང་སྒྲུབ་ཀིན་འདུག་
དགོས་ནི་མ་རེད། རང་གིས་ལོངས་སྤྱོད་རྒྱུ། ཟ་རྒྱུ་གོན་རྒྱུ་ཚང་མ་བོ་དེ་དགེ་བའི་
ཆ་རྐྱེན་དུ་བསྒྱུར་བཞག་ན་ཆོག་ནི་རེད།
དེ་ལྟ་བུ་ཞིག་མ་བྱས་ན་འུ་ཚོར་དགེ་བ་སྒྲུབ་པའི་དུས་ཚོད་ཀྱང་མེད་ཀི མ་ཟད་
དགེ་བ་སྒྲུབ་པའི་ཆ་རྐྱེན་ལོགས་སུ་ཕུལ་དགོས་ན་ཧ་ཅང་དཀའ་མོ་རེད། རང་
ལ་སྒོར་ལྡོག་འགའ་ཡོད་ན་ཡང་ཡར་མཆོད་རྒྱུ་ཞིག་རང་གིས་ལོངས་སྤྱོད་རྒྱུ་
ཞིག་མར་སྦྱིན་རྒྱུ་ཞིག་དེ་ཚོ་ཁ་ཁ་ཞིག་བྱས་ནས་བཟུང་སྟེ་ཅང་ཡོད་རྒྱུ་མ་རེད།
དེའི་ཕྱིར་ན་རང་གིས་ཟ་རྒྱུ་གོན་རྒྱུ་ཞིག་ཉོས་ན་ཡང་། དང་པོར་དཀོན་མཆོག་
གསུམ་ལ་མཆོད་པ་ཕུལ་བྱེད་བྱས། དེ་ནས་རང་གིས་ལོངས་སྤྱོད་རྒྱུ་ཅན་ཞིག་
ཡིན་ན། དེ་ནས་བཟུང་སྟེ་ངེས་པར་ན་དེ་ཚོ་ཚང་མ་དགེ་བ་སྒྲུབ་པའི་ཆ་རྐྱེན་ལ་
39



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
འགྱུར་འགྲོ་ཀི རང་གི་ཁ་ཟས་ཀྱི་གོ་ཡང་ཆོད་པ་རེད། དེ་འདྲ་བྱས་ཡོང་ན་དགེ་
བ་སྒྲུབ་པའི་ཐབས་ཁྱད་པར་ཅན་ཡོད་ནི་རེད། དེ་ནས་འདི་ན་ཡིད་ཀྱིས་སྤྲུལ་
བའི་མཆོད་པའི་རྫས་ལ་ནི་བཀྲ་ཤིས་རྟགས་བརྒྱད་དང་། བཀྲ་ཤིས་རྫས་བརྒྱད་
དང་རྒྱལ།”སྲིད་རིན་པོ་ཆེ་སྣ་བདུན་ལྟ་བུ་དང༌། དེ་བཞིན་དུ།:གདོད་ནས་གྲུབ་
པ་སྟོང་གསུམ་འཇིག་རྟེན་གྱི། །གསུངས་ནས། དང་པོ་ཉིད་ནས་ཡོད་རྒྱུའི་སྟོང་
གསུམ་འཇིག་རྟེན་གྱི་ཁམས་ན། ཤར་ལུས་འཕགས་པོ། ལྷོ་འཛམ་བུ་གླིང་། ནུབ་
བ་ལིང་སྤྱོད། བྱང་སྒྲ་མི་སྙན་ལ་སོགས་པའི་གླིང་བཞི། རིའི་རྒྱལ་པོ་རི་རབ། དེ་
ནས་བཟུང་སྟེ་འཛམ་གླིང་བྱེ་བ་ཕྲག་བརྒྱ་ནི་རི་རབ་གླིང་བཞི་ཉི་ཟླ་དང་བཅས་
པ་བྱེ་བ་ཕྲག་བརྒྱ་ཐམ་པ་ཡོད་ནི་རེད། དེ་ལྟ་བུའི་འཇིག་རྟེན་གྱི་ཁམས་དཔག་
ཏུ་མེད་པའི་མཆོད་པའི་ཡོ་བྱད་ཚང་མ་དང༌།: ལྷ་དང་མི་དང་ཀླུ་དང་བཅས་པའི་
ལོངས་སྤྱོད་ཐམས་ཅད་པོ་སེམས་ཀྱིས་བླངས་ཏེ་མགོན་པོ་འོད་དཔག་མེད་ལ་
མཆོད་བསམ་དགོས་ནི་རེད། མགོན་པོ་འོད་དཔག་མེད་ཀྱིས་ནི། །རང་གཞན་
སེམས་ཅན་ཐམས་ཅད་པོ་འཁོར་བ་དང་ངན་སོང་གི་སྡུག་བསྔལ་ལས་བསྒྲལ་
བར་བྱ་བའི་ཆེད་དུ། ཐུགས་རྗེ་དང་བྱིན་རླབས་ཀྱི་སྟོབས་ཀྱིས། རང་གི་མཆོད་
པའི་རྫས་ཐམས་ཅད་པོ་ཐུགས་དགྱེས་བཞིན་དུ་བཞེས་སོང་བར་བསམ་ནས་
བསྒོམ་དགོས་ནི་རེད། དེ་ཡན་ཆད་ཚོགས་བསགས་ཡན་ལག་བདུན་གྱི་ནང་གི་
གཉིས་པ་མཆོད་པའི་ཡན་ལག་ཞེས་པ་དེ་རེད། འདི་མན་ཆད་སྡིག་པ་བཤགས་
པ་ཟེར་རྒྱུ་དེ་རེད། ད་སྔོན་མི་སུ་དང་སུ་ཡིན་ན་ཁ་གསོ་ཐབས་རྒྱབ་འགེབ་
40



༈ ཐར་བ་བྱང་ཆུབ་ཆེན་པོའི་ལམ།
ཐབས། ནང་དགོས་ཡང་མི་སྐྱ་ཕོ་མོ་ཞིག་ཡིན་ནས་བཟུང་སྟེ། སྲོག་བཅད་ཡོད་
རྒྱུ་རེད། རྐུ་བྱས་ཡོད་རྒྱུ་རེད། མནའ་སྐུག་ཚོགས་ངན་ལ་སོགས་པའི་མི་དགེ་བ་
མ་བསགས་ཟེར་ན་གཏན་ནས་སྲིད་རྒྱུ་མ་རེད། མི་དགེ་བ་བསམ་གྱིས་མི་ཁྱབ་
པའི་མང་པོ་བསགས་ཡོད་རྒྱུ་རེད་དེ། ཡིན་ནའང་ནུས་ཚོད་ཀྱིས་མི་དགེ་བ་དེ་
ཚོ་ཡག་པོ་བཤགས་རྒྱུ་ཅན་ཞིག་ཡིན་ན། སྡིག་པ་ལ་འགྱོད་པ་དང་བཅས་པའི་
སྒོ་ནས་བཤགས་ན་སྡིག་པ་འདག་འགྲོ་ནི་རེད། དེ་ཡིན་ནས་བཟུང་སྟེ་འདི་ན་
སྡིག་པ་བཤགས་པའི་ཐབས་དེ་གསུངས་ཡོད་ནི་རེད། དེ་ཡང་གཉེན་པོ་སྟོབས་
བཞིའི་སྒོ་ནས་བཤགས་དགོས་ནི་རེད། ཞོལ་ནས་བཤད་ནའང་ཆོག་གི དེ་ནས།
ཕ་མས་ཐོག་དྲངས་བདག་སོགས་འགྲོ་ཀུན་གྱི། །
ཐོག་མ་མེད་པའི་དུས་ནས་ད་ལྟའི་བར། །
སྲོག་བཅད་མ་བྱིན་བླངས་དང་མི་ཚངས་སྤྱོད། །
ལུས་ཀྱིས་མི་དགེ་གསུམ་པོ་མཐོལ་ལོ་བཤགས། །
གསུངས་ནས། འདི་ན་གཙོ་བོ་མི་དགེ་བ་བཅུ་པོ་རེ་རེ་བཞིན་དུ་བགྲང་ནས་དེ་
ལྟར་བཤགས་ནི་རེད། མི་དགེ་བ་བཅུ་པོ་དག་ཀྱང་ངོ་ཡག་པོ་རེ་ཤེས་དགོས་ནི་
རེད། འུ་ཚོ་བོད་གངས་རིའི་ལྗོངས་ཀྱི་མི་ཞིག་ཡིན་ནས་བཟུང་སྟེ། དགེ་བ་བཅུ་
པོ་སྒྲུབ་རྒྱུ་དང་། མི་དགེ་བ་བཅུ་པོ་སྤང་རྒྱུ་དེ་ལྟ་བུ་བྱེད་ཀིན་ཡོད་ནི་རེད། མི་
དགེ་བ་བཅུ་པོ་ཡག་པོ་ཞིག་ངོས་ཟིན་དགོས་ནི་རེད་མ་གཏོགས། ངོ་མ་ཟིན་རྒྱུ་
ཅན་ཞིག་ཡིན་ན། མི་དགེ་བཅུ་པོ་ཇི་ལྟར་སྤང་སྟེ་སྤང་མི་ཐུབ། དེས་ན་ད་མི་དགེ་
11



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བ་བཅུ་པོ་འདི་དག་རེད། ་དང་པོ་ལུས་ཀྱི་མི་དགེ་བ་གསུམ་ཞེས་སྲོག་གཅད་རྒྱུ།
དེ་ནས་མ་བྱིན་ལེན་ཞེས་རྐུ་བྱེད་རྒྱུ། དེ་ནས་མི་ཚངས་སྤྱོད་ཟེར་རྒྱུ་དེ་ཚོར་ལུས་
ཀྱི་མི་དགེ་བ་གསུམ་ཟེར་ནི་རེད། དེ་ཚོའི་ནང་ན་དེ་སྔོན་བྱས་ཡོད་ནི་ཐམས་
ཅད་པོ་མགོན་པོ་འོད་དཔག་མེད་འཁོར་དང་བཅས་པའི་མདུན་ནས་མཐོལ་
ཞིང་བཤགས་ཏེ། དེ་ཕན་ཆད་དེ་ལྟ་བུ་མི་བྱེད་སྙམ་ནས་དོམ་བཅའ་བྱས། སྔར་
གྱི་སྡིག་པ་བྱས་པ་ཐམས་ཅད་བཤགས་རྒྱུ་དེ་ལྟར་བྱས་པ་དེ་རེད། དེ་ནས་སྲོག་
གཅོད་པ་དེ་མི་དགེ་བ་ཐམས་ཅད་ཀྱི་ཐོག་མ་རེད། ་ ཉེས་པ་ཡང་ཧ་ཅང་གི་ཆེ་བོ་
རེད། འུ་ཅག་བོད་གངས་རིའི་ལྗོངས་འདི་ན་ལུགས་སྲོལ་ཕྱིན་ཅི་ལོག་པ་ཞིག་
ལ། འབྲོག་ཁུལ་གྱི་ས་ཆ་འདི་ཚོ་ན་སྲོག་གཅོད་དེ་ཧ་ཅང་གི་མང་པོ་རེད། བཤས་
ཉོ་བཤས་ཚོང་སོགས་བྱས་ནས་སྲོག་གཅོད་ཀིན་ཡོད་པ་དེ་ཧ་ཅང་མང་གི་
མིན་ན་ཡང་རང་གི་ཟ་རྒྱུའི་དོན་དུ་ཡང་ལོ་རེར་སེམས་ཅན་བཞི་ལྔ་ལྔ་དྲུག་གི་
སྲོག་གཅོད་ཀིན་ཡོད་ལ། དེ་ནི་མི་དགེ་བ་ཚབ་ཆེན་ཞིག་ཏུ་མི་འཇོག་པ་རེད་དེ།
དེ་ཧ་ཅང་གི་ངན་པ་རེད། འུ་ཅག་བོད་གངས་ཅན་གྱི་མི་ཞིག་ཡིན་ནས་བཟུང་སྟེ་
ཚང་མ་ཐེག་པ་ཆེན་པོའི་ཆོས་སྒྲུབ་པ་པོ་ཡིན་ལ། འུ་ཚོས་འདོན་པ་ཞིག་བཏོན་ན་
ཡང་། དེའི་མགོ་ནས་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་
པར་གྱུར་ཅིག སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་
བྲལ་བར་གྱུར་ཅིག་ཅེས་དེ་ལྟར་འདོན་གིན་ཡོད་ལ།
ཐ་ན་གསུར་ཞིག་མ་གཏོགས་མ་བཏོན་ན་འདྲ། མ་ཎི་ཕྲེང་སྐོར་ཞིག་མ་གཏོགས་
42.



༈ ཐརེ་བ་བྱང་ཆུབ་ཆེན་པོའི་ལམ།
མ་བཏོན་ན་འདྲ། སྔོན་དུ་དེ་ལྟར་འདོན་གིན་ཡོད་པ་ཡིན་ཞིང་། འུ་ཚོས་དགེ་
བ་དེ་སེམས་ཅན་ཐམས་ཅད་པོར་སྡུག་བསྔལ་མེད་ན་བསམ་ནས་སྒྲུབ་ཀིན་
ཡོད་པ་ཡིན་ན། དེ་སེམས་ཅན་ཐམས་ཅད་མ་དགོས་རང་གི་སྒོ་ཁར་ཚེ་རབས་
སྔོན་གྱི་ལན་ཆགས་ཀྱིས་འཁོར་བའི་རྟ་ནོར་ལུག་གསུམ་པོ་འདི་རྣམས་ཀྱང་།
པགས་གྱོན་བསམ་མཁན་རྣམས་ཀྱིས་པགས་ཀྱི་དོན་དང་། ཤ་ཟ་བསམ་མཁན་
རྣམས་ཀྱིས་ཤ་ཡི་ཆེད་དུ་འཛེམ་དོགས་ཅུང་ཟད་ཙམ་ཡང་མེད་པར་སྲོག་གཅད་
རྒྱུ་དེ་ལྟར་བྱས་ནས་བཟུང་སྟེ། ཆོས་ཟེར་རྒྱུ་ཞིག་གཞི་ནས་སྒྲུབ་ཐབས་མེད་ཀི
གཏན་ནས་ཆོས་དང་རྒྱབ་འགལ་དུ་གྱུར་ནས་ཡོད་ལ། ཆོས་ཡིན་ན་སེམས་ཅན་
ཐམས་ཅད་ཀྱི་དོན་སྒྲུབ་རྒྱུ་དང་། སེམས་ཅན་ཐམས་ཅད་ལ་ཕན་ཨེ་ཐོག་བལྟ་
དགོས་ནི་རེད་མ་གཏོགས། སེམས་ཅན་གྱི་སྲོག་ཅི་དྲན་གང་དྲན་དུ་གཅད་ཀིན་
བསྡད་ན་སེམས་ཅན་ལ་ཕན་ཇི་ལྟར་ཐོག་ཨང་། སེམས་ཅན་ཐམས་ཅད་བདེ་
བ་དང་ལྡན། བདེ་བའི་རྒྱུ་དང་ལྡན་པར་གྱུར་ཅིག་ཅེས་པའི་དོན་ཇི་ལྟར་བསམ་
ཨང་། སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་
གྱུར་ཅིག་ཅེས་པའི་དོན་ཇི་ལྟར་བསམ་ཨང་། དངོས་སུ་འདི་ན་སེམས་ཅན་གྱི་
སྲོག་ལ་གནོད་པ་བསྐྱལ་ནས་བསྡད་ཡོད་ནི་རེད།
དེའི་ཕན་གྱི་སྡུག་བསྔལ་ཞིག་གང་ན་སེམས་ཅན་ལ་གཏད་རྒྱུ་ཡོད་དམ། དེས་
སེམས་ཅན་གྱི་སྡུག་བསྔལ་བྲལ་ཐབས་ཤིག་ཇི་ལྟར་ཡོད་ཨང་། དེ་འདྲ་བྱེད་རྒྱུ་
ནི་ཧ་ཅང་གི་སྲོལ་ངན་པ་ཡིན་ནི་རེད། གཙོ་བོ་འབྲོག་ཁུལ་འདྲ་འདི་ཚོར་དར་
13



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཡོང་རྒྱུ་དེ། འཇིག་རྟེན་རྙིང་ལུགས་ལ་མཚོན་ན། འགྲོག་པའི་ས་ཆ་འདི་ཚོར་
འགྲིམ་འགྲུལ་ཟེར་རྒྱུ་མེད་ཀི་ལམ་ཟེར་རྒྱུ་མེད་ཀི འདི་ཚོ་གཏན་ནས་སྟབས་
བདེ་ཡིན་ནི་མ་རེད། རྩམ་པ་ཁུག་མ་གང་གན་ཞིག་ནས་ཁྱེར་ཡོང་དགོས་ནའང་
ཉིན་ལམ་མང་པོར་སོང་ནས་དཀའ་ལས་དཀའ་ཚེགས་ལ་མ་བརྒྱབ་ན་མི་ལོན་
རྒྱུ་དེ་འདྲ་ཡིན་ནི་རེད། དེ་འདྲ་ཡིན་ནས་བཟུང་སྟེ། དེང་སང་གི་ཟས་རིགས་
སྣ་ཚོགས་སྔོ་ཚོད་འདི་ཚོའི་སྐོར་གཅིག་ཀྱང་མེད་པས། ཕལ་ཆེར་ཤ་ཏག་ཏག་
མ་གཏོགས་ཅང་མེད་རྒྱུ་དེ་ལྟ་བུ་ཡིན་ལ། དེའི་སྟོབས་ཀྱིས་ཡུལ་སྲོལ་གོམས་
གཤིས་དེ་འདྲ་དར་སོང་ནི་རེད། ངོ་མ་དེའི་སྐབས་ལྟ་བུ་ཞིག་ཡིན་ན་ཟ་རྒྱུ་ཡང་
ཆེ་བོ་མེད་རྒྱུ་དེ་ལྟ་བུ་ཞིག་ཡིན་ཟིག དེང་སང་དེ་དང་མི་འདྲ་སྟེ། འགྲིམ་འགྲུལ་
སོགས་སྟབས་བདེ་བས། ཕྱེ་རྩམ་འདི་ཚོ་གང་ནས་ཡིན་ན་ཡང་ལོན་གིན་འདུག་
རྒྱུ་དེ་འདྲ་རེད། དེ་ཡིན་ནས་བཟུང་སྟེ་ལུགས་སྲོལ་ངན་པ་འདི་ཚོ་རྒྱུན་བཅད་
བཞག་ན་ཡང་གཏན་ནས་ཟ་རྒྱུ་མི་ལོན་རྒྱུའི་དཀའ་ངལ་མེད་ཀི
རོང་པ་ཚོས་མི་ཚེ་གཅིག་ལ་མར་དང་འོ་མ་འདི་ཚོ་འཐུང་མ་མྱོང་ནས་བཟུང་སྟེ།
འཐུང་དགོས་སྣང་ཡང་ཤར་གིན་མེད་ཅིང་
། དེ་ཚོ་ཞིམ་སྣང་ཡང་ཤར་གིན་ཡོད་
ས་མ་རེད། ཤ་ཡིན་ན་ཡང་དེ་དང་འདྲ་འདྲ་རེད། རོང་པ་ཞིག་གིས་འབྲོག་པས་
ཟ་རྒྱུ་ལྟ་བུའི་ཤ་ཚོན་པོ་དེ་འདྲ་ཟ་དགོས་ཀིན་མེད་ལ། འབྲོག་པ་ཚོས་ཀྱང་དེ་
ལྟར་གོམས་བཞག་ན་ཆེན་པོ་ཞིག་དཀའ་ངལ་ཡོད་རྒྱུ་མ་རེད། དེའི་ཕྱིར་ན་ཚང་
མས་ཀྱང་འདི་ཚོར་ཧ་ཅང་འཛེམ་རྒྱུ་དེ་གལ་ཆེ་བོ་རེད་མ་གཏོགས། བར་སྐབས་
14



2
ཐར་བ་བྱང་ཆུབ་ཆེན་པོའི་ལམ།
ཚང་མས་ཡང་སེམས་ཅན་གྱི་སྲོག་ལ་གཏན་ནས་མི་འཛེམ་པར་མུ་སྟེགས་པ་ལྟ་
བུ་ཞིག་གི་འགྱུར་རྒྱུའི་ཉེན་ཁ་ཡོད་ནི་རེད། དེའི་ཕྱིར་ན་སྲོག་གཅོད་འདི་མི་དགེ་
བ་བཅུའི་ནང་གི་དང་པོ་ཡིན་པས་གཟབ་དགོས་ནི་རེད། དེ་ནས་རྐུ་བྱེད་རྒྱུ་དང་
ཕོ་མོ་ཕན་ཚུན་འདོད་པ་སྤྱོད་རྒྱུ་འདི་ཐམས་ཅད་པོ་ཡང་མི་དགེ་བ་ཡིན་པས་དེ་
འདྲ་བའི་ཉེས་པ་ཐམས་ཅད་པོ་རང་གིས་བཤགས་པ་བྱེད་དགོས་ནི་རེད།
ནས་གཉིས་པ་ངག་གི་ཉེས་པ་རེད།
རྫུན་དང་ཕྲ་མ་ཚིག་རྩུབ་ངག་འཁྱལ་པ། །
ངག་གི་མི་དགེ་བཞི་པོ་མཐོལ་ལོ་བཤགས། །
རྫུན་དེ་ནི་ངག་གི་ཉེས་པ་ཆེ་བོ་རེད། ངག་གི་ཉེས་པ་ཐམས་ཅད་ཀྱི་ནང་གི་དང་
པོ་རེད། དེ་ནས་ཕྲ་མ་ཟེར་རྒྱུ་དེ། མཁའ་ཁ་དབྱེན་འབྱེད་སོགས་བྱས་ནས། མི་
མཐུན་པོ་གཉིས་ཡོད་ན། དེ་གཉིས་ཀྱི་བར་ལ་དབྱེན་བྱས། ཡོང་ན་དེ་ཡང་ཉེས་
པ་ཆེན་པོ་རེད། དེ་ནས་ཚིག་རྩུབ་ཟེར་རྒྱུ་དེ། སྐད་ཆ་ཞིག་བཤད་ནའང་གཞན་
གྱི་རྣ་བུར་མི་འགྲོ་རྒྱུའི་ཚིག་ངན་དང་། ངན་འདོགས་མཚང་འབྲུ་སོགས་བྱེད་རྒྱུ་
ཐམས་ཅད་པོ་ཡང་མི་དགེ་བ་ཞིག་ཡིན་པས། ཐམས་ཅད་པོས་གོ་དགོས་ནི་རེད།
ལ་ཕྱེད་དེས་བཟའ་ཚང་ནང་ཡིན་ན་འདྲ། མ་ཡིན་པའི་གང་ཟག་གཞན་ཡིན་
ན་འདྲ། སྐད་ཆ་ཞིག་བཤད་ནས་བཟུང་སྟེ། ཡིན་ན་མིན་ན་ཁ་ངན་ཚིག་རྩུབ་
ཏག་ཏག་བྱས་ནས། དེ་ཉེས་པ་ཞིག་དང་མི་དགེ་བ་ཞིག་ཏུ་བརྩི་ཡང་བརྩི་ནི་མ་
རེད་དེ། དེ་ཉེས་པ་ཧ་ཅང་གི་ཆེན་པོ་རེད། དེའི་ཕྱིར་ན་སྐད་ཆ་ཞིག་བཤད་ན་
15



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཡང་བདེན་པ་བཤད་རྒྱུ་དང་། དྲང་མོ་འཇམ་པོ་དེ་ལྟ་བུ་ཞིག་བཤད་ན་དམ་པའི་
ཆོས་ལུགས་མ་དགོས་འཇིག་རྟེན་སྤྱི་ལུགས་ཀྱི་དབང་དུ་བྱས་ན་ཡང་། དེ་ནི་མི་
བདེན་པ། དྲང་མོ། སྐད་ཆ་ཞིག་ཡིན་ནའང་སྐད་ཆ་འཇམ་པོ། བྱིས་པ་ཞིག་ཚུན་
ཆད་ལ་སྐད་ཆ་ཞིག་བཤད་ན་གཅེས་གཅེས་དང་འཇམ་འཇམ་བྱས་ནས་བཤད་
པ་དེ་ལྟ་བུ་ཞིག་ཡིན་ནི་རེད་ཅེས་ཚང་མས་བསྟོད་བསྔགས་བྱེད་ཀིན་འདུག་ས་
དེ་ལྟ་བུ་ཡིན་པས། འཇིག་རྟེན་སྤྱི་ལུགས་དང་དམ་པ་ལྷ་ལུགས་གང་ཡིན་ཡང་
སྐད་ཆ་བཤད་ལུགས་དེ་ལ་གཟབ་གཟབ་བྱེད་རྒྱུ་དེ་ཧ་ཅང་གི་གལ་ཆེན་ཞིག་
རེད། དེ་ནས་ངག་འཁྱལ་ཟེར་རྒྱུ་དེ་ནི། དོན་མེད་ལུང་གཏམ་གྱི་སྐད་ཆ་འདྲ་མི་
འདྲ་བཤད་ནས་ནམ་ཚོད་གཟད་རྒྱུ་དེ་ཡང་ཉེས་པ་ཞིག་རེད།. དེ་རྣམས་ནི་ངག་
གི་མི་དགེ་བ་བཞི་རེད། ཚང་མས་དེ་ཚོ་ཤེས་དགོས་ནི་རེད། མི་དགེ་བ་ཡིན་པ་
གོ་བར་བྱས་ནས་ཅུང་ཟད་རེ་འཛེམ་དགོས་ནི་རེད། དོན་མེད་པར་ཤོབ་བཤད་
རྒྱུ་དང་མི་སྙན་པ་སོགས་བཤད་ནས་མི་ཚེ་ཐུང་ཐུང་ཞིག་གི་ནང་ལ་ཉེས་པ་མང་
པོ་བསགས་གིན་བསྡད་ན་དོན་ཅི་ཡང་མེད་ལ། དེ་ཚོ་བཅོས་རྒྱུ་ཡིན་ན་བཅོས་
མི་ཐུབ་པ་ཞིག་མ་རེད། དེ་ནས་དེ་སྔོན་དེ་འདྲའི་ངག་གི་ཉེས་པ་བསགས་ཡོད་
ན་ཡང་ལྷ་དང་བླ་མ་རྣམས་ཀྱི་མདུན་ནས་མཐོལ་ཞིང་བཤགས་ནས། ཕྱིན་ཆད་
དེ་ཚོའི་རྒྱུན་ཡོག་པོ་བཅད་དེ། སྐད་ཆ་ཞིག་བཤད་ན་ཡང་སྐད་ཆ་ཡག་པོ་བཤད་
ལོབ་དང་བདེན་པ་བཤད་ལོབ་དེ་འདྲ་བྱེད་དགོས་ནི་རེད། དེ་ནས།
བརྣབ་སེམས་གནོད་སེམས་ལོག་པར་ལྟ་བ་སྟེ། །:
“46



༈ ཐར་བ་བྱང་ཆུབ་ཆེན་པོའི་ལམ།
ཡིད་ཀྱི་མི་དགེ་གསུམ་པོ་མཐོལ་ལོ་བཤགས། །
གསུངས་ནས། འདི་ནི་སེམས་ཀྱི་མི་དགེ་བ་གསུམ་ཟེར་རྒྱུ་དེ་རེད། བརྣབ་སེམས་
ཟེར་རྒྱུ་དེ་ནི་དུས་རྒྱུན་ཏུ་རང་ལ་རྒྱུ་ཆེ་བོ་ཞིག་ཡོད་ན། སྒོར་མོ་མང་པོ་ཞིག་ཡོད་
ན། ཐོབ་མཐོན་པོ་ཞིག་ཡོད་ན་བསམ་ནས་ཞེན་ཆགས་བྱེད་ཀིན་འདུག་རྒྱུ་དེ་ནི་
སེམས་ཀྱི་ཉེས་པ་ཆེ་བོ་ཞིག་ཡིན་ཏེ། བརྣབ་སེམས་ཟེར་རྒྱུ་དེ་ཡིན་ལ། རྒྱུ་ཟེར་
རྒྱུ་དེ་ཡང་རང་རང་སོ་སོར་སྔོན་གྱི་ལས་ཤིག་ཡོད་ན་རང་ཤུགས་ཀྱིས་འཁོར་
ཡོང་ནི་རེད། སྔོན་གྱི་ལས་ཤིག་མེད་ན་མི་ཚེ་གཅིག་ལ་སེན་རྩ་ཁྲག་གིས་གང་
འདུག་རྒྱུ་ཞིག་འབད་ན་ཡང་འགྲུབ་རྒྱུ་ཅང་མེད་ལ། དངོས་གནས་དེ་འདྲ་རེད།
ང་ན་ནིང་ཤི་བོ་ཞིག་ཡོད་སར་དབང་ཞིག་འདོན་དུ་སོང་པ་ཡིན་ལ། སྙིང་རྗེ། མི་
དེ་གདུང་མ་འགྲེས་ནས་བསད་བཞག་པ་ཡིན་ལ། ཁོ་མི་ཚེ་གཅིག་ལ་ནགས་
གསེབ་ཏག་ཏག་ཉུལ་ནས་འབད་པ་བྱེད་ཁུལ་ཡིན་ཡང་།
ཁར་སང་བསད་
བཞག་སོང་ཟེར། ཤུལ་ན་རྒན་མོ་ནད་པ་ཡོད་ཀི བྱིས་པ་དྭ་ཕྲུག་ཅིག་ཡོད་ཀི རྒྱུ་
མེད་ཀི ངོ་མ་སྙིང་རྗེ་བསམ་རྒྱུ་ཞིག་རེད། ཐམས་ཅད་དེ་འདྲ་ཞིག་ཡིན་ལ། མི་
ཚེ་གཅིག་ལ་རྒྱུ་ནོར་ཞིག་ཨེ་ཐོབ་བསམ་ནས་ཞེན་ཆགས་བྱེད་ཀིན་བསྡད་ན།
མཐར་ཕལ་ཆེ་བ་ཞིག་ཁྱི་སྡོམ་བཞིན་དུ་ཉུལ་ཉུལ་ནས་གྲི་ཤིར་བུད་འགྲོ་བས་
ཞེན་ཆགས་བྱེད་ཀིན་བསྡད་ན་དགོས་པ་མེད་ལ། མི་ལ་ཕྱེད་དེ་ཚོར་རྒྱུ་ལྷག་མོ་
ཞིག་མ་ཡོད་ཀྱང་། སེམས་ལ་གན་ཨེ་ལོན་འདི་ལོན་བསམ་ནས་བརྣབ་སེམས་
ཞེན་ཆགས་ཏག་ཏག་བྱས་ནས་བསྡད་མེད་ནི། བརྣབ་སེམས་ཀྱིས་གང་མེད་
47



5
+-
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
པས་སེམས་སྐྱིད་པོ་ཡིན་ནི། རྒྱུ་ཆེ་བོ་མེད་ན་ཡང་བཟའ་ཚང་གང་བོ་སྐྱིད་སྐྱིད་
བྱས་ནས་གླུ་ལེན་གར་རྩེད་བྱས་ཏེ་ཟ་རྒྱུ་བོ་ཟས་ནས་སྐྱིད་པོར་བསྡད་ནས། - མི་
ཚེ་སྐྱིད་ལ་བསྐོར་ནས་བུད་འགྲོ་ནི་ཡང་ཡོད་ཀ.དེ་ཚོ་སྐྱིད་པོ་རེད་བསམ་གི ་མི་
ཚེ་གཅིག་ལ་མི་འགྲུབ་མི་ཆ་བསྡད་ཡོད་ནི་དེ་ཚོར། ་གལ་ཏེ་ཅིག་ཡོད་བཞག་ན་
ཡང་།: སེམས་ཀྱི་ཐོག་ན་གན་མི་ཉན་འདི་མི་ཉན་བསམ་ནས་ཅི་འདྲ་བའི་སྡུག་
བསྔལ་ཞིག་ཡོད་ཀི ། ངོ་མ་བསམ་ཡོང་ན་ཕྱུག་པོ་དེ་ཚོ་སྡུག་གི་བསམ་གྱིན་ཡོད།
ཅི་རེད་ཟེར་ན། ད་འབྲོག་པ་ཕྱུགས་ཟོག་སུམ་བརྒྱ་བཞི་བརྒྱ་ཡོད་ནི་རེད་ཟེར་སེ་
དེ་ཚོར།: གཞན་པ་རྣམས་ཀྱིས་བལྟས་ཡོང་ན། ཨོ་ངོ་མ་སྐྱིད་པོ་རེད། འདི་ཚང་
ཕྱུག་ནི་རེད་ཅེས་བཤད་མོད། ：དེ་ཚོར་ཅི་འདྲ་འདྲའི་དཀའ་ཚེགས་དཀའ་
ཤིག་ཡོད་ཀི ནངས་དུས་སྔ་མོ་ལྟ་བུ་ཞིག་ཡིན་ན། ཆུ་ཚོད་བཞི་པ་ལྔ་པ་ནམ་མི་
གསལ་གོང་ནས་བཟུང་ཡར་ལངས་ཏེ། ཟོག་བཞོ་རྒྱུ་སོགས་བྱས་ཡོང་དུས་ཉིན་
གུང་ཆུ་ཚོད་བཅུ་གཉིས་ཐོག་ཡར་མར་ཞིག་ནས་འགྲུབ་རྒྱུ་རེད།།
དེའི་འཕྲོ་འོ་མ་དཀྲུག་རྒྱུ་ཆུར་བ་སྐེམ་རྒྱུ་སོགས་བྱས་ཏེ་ནུབ་མོ་མུན་མ་རིབ་
ཀྱི་བར་དུ་ཁ་ཁྱིམ་དུ་འཁོར་མི་ཐུབ་པར་མི་ཚེ་གཅིག་ལ་དེ་འདྲའི་དཀའ་ལས་
བརྒྱབ་ནས། ཐ་ནི་མལ་ས་དྲོན་མོ་ཞིག་གི་ནང་ནས་སྐྱིད་པོ་ཙམ་ཡང་ཉལ་རྒྱུར་
མི་འགྲོ་བར། ་ཆར་ཆུ་དང་ཁ་བའི་ཁྲོད་ནས་འབོད་པ་བྱས་ཏེ་སྡུག་མྱོང་གིན་ཡོད་
པ་རེད།:རོང་བ་ཞིག་ཡིན་ན་ཡང་དེ་དང་རིགས་མཚུངས་ཡིན་ལ། ཞིང་ཆེ་བོ་
ཡོད་ས་དེ་ལྟ་བུ་ཡིན་ན། . ་ ཞིང་ལ་ཡེར་མ་ཡེར་རྒྱུ་ཚུན་ཆད་ཀྱིས་དཀའ་ལས་ཧོ་
48



༈ ཐར་བ་བྱང་ཆུབ་ཆེན་པོའི་ལམ།
ཅང་ཆེན་པོ་ཡོད་པས་དངོས་གནས་སྙིང་རྗེ་བསམ་རྒྱུ། ལས་ནི་བོ་མ་དགོས་ལྟ་ནི་
བོར་ཡང་དཀའ་རྒྱུ་དེ་འདྲ་ཡིན་ལ། དེ་ནི་བྱ་བ་ལས་ཀ་གང་ཡིན་ཡང་དཀའ་མོ་
ཞིག་མ་གཏོགས་མེད་པས། གང་ལ་ཡང་ཆོག་ཤེས་ཅུང་ཟད་རེ་བྱས་ནས་སྐྱིད་པོ་
འདུག་རྒྱུ་དེ་གལ་ཆེ་བ་རེད་མ་གཏོགས། བརྣབ་སེམས་མང་པོ་སྐྱེས་ནས་ཁྱི་སྡོམ་
བཞིན་དུ་ཡུལ་ཀུན་ལ་ཉུལ་ནས་ཅིག་ལས་ཀི་འདུག་རྒྱུ་དེ་ལུས་སེམས་ཐམས་
ཅད་པོར་དཀའ་བྱེད་རེད། དེ་ནས་གནོད་སེམས་ཟེར་རྒྱུ་དེ། གཞན་ལ་ཅིག་མ་
ཉན་ན། འདི་ལ་ནད་ཅིག་བྱུང་སོང་ན་བསམ་རྒྱུའི་བསམ་པ་ངན་པ་དེ་ཚོ་རེད།
དེ་མི་དགེ་བ་ཡིན་ཏེ་སེམས་ཀྱི་མི་དགེ་བ་གསུམ་གྱི་ནང་གི་གཅིག་རེད། དེ་ནས་
ལོག་ལྟ་ཟེར་རྒྱུ་དེ། ལས་རྒྱུ་འབྲས་མི་བདེན། ཚེ་སྔ་ཕྱི་མི་བདེན་པར་བསམ་
རྒྱུའི་བསམ་པ་དེ་ཚོ་ཡིན་པས་དེ་ཚོ་ཡིད་ཀྱི་མི་དགེ་བ་གསུམ་པོ་རེད། དེ་ཚོ་ད་སྔ་
བྱས་ཡོད་ན་བཤད་བཤགས་བྱས་ཏེ་ཕྱིན་ཆད་གཟབ་གཟབ་བྱེད་དགོས་ལ།
མི་དགེ་བ་བཅུ་པོའི་ནང་ནས་ཀྱང་སྲོག་བཅད་ན་མི་དགེ་བ་ཡིན་རྒྱུ་དེ་ཐམས་
ཅད་ཀྱིས་ཧ་གོ་ཞིང་། རྐུ་བྱས་ན་མི་དགེ་བ་ཡིན་རྒྱུ་དེ་ཡང་ཐམས་ཅད་ཀྱིས་ཧ་
གོ་ས་རེད་དེ། གཞན་རྫུན་སྨྲ་རྒྱུ་དང་ཚིག་རྩུབ་བཤད་རྒྱུ་དང་རྒྱུ་ནོར་སོགས་ལ་
ཞེན་ཆགས་བྱེད་རྒྱུ་དེ་ཚོ་ནི་མི་དགེ་བ་ཞིག་ཡིན་རྒྱུ་གོ་གི་ཡོད་ས་མ་རེད་དེ། འོན་
ཀྱང་དེ་ཚོ་ཡང་མི་དགེ་བ་ཡིན་རྒྱུ་དེ་ཤེས་པར་བྱས་ནས་སྤྱང་བཞག་ན། ཚེ་ཕྱི་མ་
མ་དགོས་ཚེ་འདི་ལ་ཡང་རང་རང་སོ་སོའི་མི་ཚེ་དེ་སྐྱིད་པོ་བྱས་ནས་འགྲོ་ཆོག་རྒྱུ་
རེད། དེ་ཚོ་མི་དགེ་བ་ཡིན་རྒྱུ་མ་གོ་ནས། བརྐུ་བྱ་ས་ནས་བརྐུ་བྱས། རྫུན་བཤད་
19



མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ས་ནས་རྫུན་བཤད། གནོད་སེམས་སྐྱེ་ས་ནས་གནོད་སེམས་སྐྱེས། བརྣབ་སེམས་
སྐྱེ་སར་བརྣབ་སེམས་སྐྱེས་ནས་མ་འགྲུབ་པར་བསྡད་ན། ཚེ་ཕྱི་མ་ཕར་ཞོག་ཚེ་
འདི་ལ་ཡང་མི་ཚེ་ཐུང་ངུ་འདི་སྡུག་བསྔལ་དང་མི་འདོད་པ་མང་པོ་ཞིག་གི་ནང་
ནས་ཕར་ཟད་འགྲོ་རྒྱུ་མ་གཏོགས། ༼ངོ་མ་སྐྱིད་པོ་བྱས་ནས་འཇིག་རྟེན་གྱི་ཁམས་
འདིར་འདུག་དགོས་ན་ཧ་ཅང་དཀའ་མོ་ཡིན་རྒྱུ་རེད། དེའི་ཕྱིར་ན་ཚང་མས་ཡང་
དེ་ཚོར་ཅི་ནུས་ཀྱིས་བསམ་བློ་བཏང་ནས་འདུག་དགོས་ནི་རེད། དེ་ནས།
ཕ་མ་སློབ་དཔོན་དགྲ་བཅོམ་བསད་པ་དང་། །
རྒྱལ་བའི་སྐུ་ལ་ངན་སེམས་སྐྱེས་པ་དང་། །
“མཚམས་མེད་ལྔ་ཡི་ལས་བསགས་མཐོལ་ལོ་བཤགས། །
གསུངས་ནས། མི་དགེ་བ་འདི་ཚོ་ཡིན་ན་ང་ཚོར་འབྱུང་དཀོན་མོ་ཡིན་ལ། ་ཕ་
བསད་པ། མ་བསད་པ། བླ་མ་དགྲོང་ནི། དེ་བཞིན་དུ་སངས་རྒྱས་དངོས་སུ་
བཞུགས་པའི་སྐབས་ལྟ་བུ་ཞིག་ཡིན་ན་སངས་རྒྱས་གསོད་འདོད་ཀྱིས་སྐུ་ལུས་
ལ་ཁྲག་བྱུང་རྒྱུ་འདི་ཚོ། མཚམས་ཀྱི་ལས་ཞེས་བར་དོར་བར་མཚམས་མེད་པར་
ངན་སོང་ལ་རྡོ་འཕང་བ་བཞིན་དུ་མགོ་མཇུག་བརྗེས་ནས་ལྷུང་འགྲོ་བྱེད་ཡིན་
པར་གསུངས་པས་ན། དེ་ཚོ་བསགས་ཡོད་ན་ངེས་པར་དུ་བཤགས་དགོས་ལ།
དེ་ནས།
དགེ་སློང་དགེ་ཚུལ་བསོད་དང་བཙུན་མ་ཕབ།
སྐུ་གཟུགས་མཆོད་རྟེན་ལྷ་ཁང་བཤིགས་ལ་སོགས། །
50:



༈་ཐར་བ་བྱང་ཆུབ་ཆེན་པོའི་ལམ།
ཉེ་བའི་མཚམས་མེད་སྡིག་བྱས་མཐོལ་ལོ་བཤིགས།
གསུངས་ནས། ཡང་གོང་ན་མཚམས་མེད་པ་ལྔ་པོ་གསུངས་ཡོད་རྒྱུ་དེ་ཚོ་དང་
ཕྱོགས་འདྲ་བའི་ཉེས་པ་ལྔ་ཡོད་དེ། དགེ་སློང་བསད་ནི། དགེ་ཚུལ་བསད་ནི།
བན་དེ་དང་བཙུན་མ་དག་གི་སྡོམ་པ་འཕྲོག་ནི། དེ་ནས་སྐུ་གཟུགས་མཆོད་རྟེན་
ལྷ་ཁང་དེ་ཚོའི་རིགས་བཤིགས་ནི་བསྲེགས་ནི་དེ་ཚོ་ཡིན་ལ། སྔོན་ཆོད་ཡིན་ན་
དེ་ལྟ་བུ་ཡོད་རྒྱུ་རེད་མ་གཏོགས། དེང་སང་འདྲ་ཡིན་ན་སྐུ་གཟུགས་མཆོད་རྟེན་
བཤིགས་ནི་དང་ལྷ་ཁང་བཤིགས་ནི་དེ་ཚོ་དཀོན་མོ་ཡིན་རྒྱུ་རེད་དེ། . གལ་སྲིད་
དེ་ཚོ་བྱས་ཡོད་ན་ངེས་པར་དུ་བཤགས་པ་ཕྱིར་བཅོས་ཡག་པོ་འདྲ་བྱེད་དགོས་
ནི་རེད་མ་གཏོགས། མཚམས་མེད་པ་ལྔ་དང་ཕྱོགས་འདྲ་བའི་སྡིག་པ་དེ་ནི། རིན་
སོང་གསུམ་ལ་ཤི་མ་ཐོག་ཏུ་སྐྱེ་དགོས་རྒྱུའི་ཉེས་པ་ཚབ་པོ་ཆེ་ཡིན་ལ། དེའི་ཕྱིར་
ན་དེ་འདྲ་བྱས་ཡོད་ན་བླ་མ་དང་མགོན་པོ་འོད་དཔག་མེད་ཀྱི་མདུན་དུ་བཤད་
བཤགས་བྱས་ནས་ཉེས་པ་ཕྱིར་བཅོས་ཡག་པོ་བྱེད་དགོས་སོ། །དེ་ནས།
དཀོན་མཆོག་ལྷ་ཁང་གསུང་རབ་རྟེན་གསུམ་སོགས། །
དཔང་ཞེས་ཚད་བཙུགས་མནའ་ཟོས་ལ་སོགས་པ། །
ཆོས་སྤངས་ལས་ངན་བསགས་པ་མཐོལ་ལོ་བཤགས། །
གསུངས་ནས། འདི་ཚོ་ང་ཚོར་ཧ་ཅང་གི་འབྱུང་ཉེ་བ་རེད། མི་རིགས་གཞན་པ་ཚོ་
ཡིན་ན་མནའ་བསྐྱལ་ཟེར་རྒྱུ་དེ་རིགས་མེད་པ་རེད་དེ། ང་ཚོའི་བོད་འདིར་བྱིས་
པ་ཆུང་ཆུང་གཏམ་སྨྲ་ཤེས་ཙམ་ནས་བཟུང་མནའ་ལོབ་ཡོང་རྒྱུ་ཞིག་རེད། མནའ་
51



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དེ་ཡང་སྟོད་ལྷ་ས་མན་ཆད་ནས་སྨད་རྒྱ་ནག་ཡན་ཆད་ཀྱི་དཀོན་མཆོག་ལྷ་ཁང་
ཡི་གེ་བླ་མ་ཞིག་ཡན་ཆོད་པོ་དཔང་པོར་བཞགོས་ནས་སྐྱེལ་རྒྱུའི་སྲོལ་ཁ་ངན་པ་
ཡོད་ཀི་ མནའ་དེ་བསྐྱལ་གིན་བསྡད་ནས་བཟུང་སྟེ་ཟ་ཡང་ཟ་ནི་རེད། “མནའ་
བཟོས་རྒྱུ་ཅན་ཞིག་ཡིན་ན། ཆོས་སྤང་གི་ལས་ཡིན་ཞེས་གསུངས་ཡོད་ལ།དེ་
ཡིན་དུས་ཀླད་ན་བདེ་བ་ཅན་དུ་སྐྱེ་བར་མི་འཇོག་པའི་གེགས་གཙོ་བོ་དེ་ཆོས་
སྤང་དང་མཚམས་མེད་ཀྱི་ལས་ཡིན་ཞེས་གསུངས་ཡོད་ལ། ཆོས་སྤང་དེ་ལ་རྣམ་
གྲངས་མང་པོ་ཞིག་ཡོད་ཀི དཀོན་མཆོག་གསུམ་ལ་སྐུར་བ་བཏབ་ནི། གྲུབ་
མཐའ་དང་གྲུབ་མཐའི་བར་ལ་ཆགས་སྡང་བྱས་ནི། དེ་བཞིན་དུ་སངས་རྒྱས་ཀྱི་
སྐུ་གསུང་ཐུགས་གསུམ་འདྲ་འདི་ཚོ་བཅག་ནི་བཤིགས་ནི་དེ་རིགས་ཀྱི་སྐོར་ཚང་
མ་བོ། མདོར་ན་དེ་ཚོ་ཡོངས་སུ་རྫོགས་པ་ཆོས་སྤངོས་ཀྱི་ལས་རེད། ཁྱད་པར་
དུ་འབྱུང་ཉེ་བ་ཞིག་ལ་མནའ་ཟ་རྒྱུ་འདི་ཚོ་རེད། མནའ་ཟོས་ནས་བཟུང་སྟེ་ཆོས་
སྤང་གི་ལས་བསགས་སོང་ནི་རེད། ཆོས་སྤང་གི་ལས་བསགས་ནས་བཟུང་སྟེ་
བདེ་བ་ཅན་ཀྱི་ཞིང་ཁམས་ལ་གཏན་ནས་སྐྱེ་མི་ཐུབ་ལ། དེའི་ཕྱིར་ན་མནའ་འདི་
ཚོ་ཧ་ཅང་གི་གཟབ་དགོས་སོ།:|: ..
སྤྱིར་ན་ཡང་མནའ་དེ་ཁར་ལོབ་ཏུ་འཇོག་མི་རུང་ལ། གལ་ཏེ་ངེས་པར་དུ་སྐྱེལ་
དགོས་པ་ཞིག་ལ་ཐུག་སོང་ན་ཡང་། དཀོན་མཆོག་གསུམ་དཔང་པོར་མི་འཇོག་
པར་མནའ་མ་ཡིན་པ་དག་ལ་ཁོ་བསྒྱུར་བྱས་ནས་བསྐྱལ་ན་ཆོག་ལ། ལྷག་མོར་
བླ་མ་དཀོན་མཆོག་གསུམ་དཔང་པོར་འཇོག་དགོས་པའི་ངེས་པ་མེད་ཀི དེའི་
}
52
མ



༈ ཐར་བ་བྱང་ཆུབ་ཆེན་པོའི་ལམ།
ཕྱིར་ན་ཚང་མས་མནའ་དེ་ཚོ་ཁས་ལེན་བྱེད་རྒྱུ་མ་འཕྱུགས། གལ་ཏེ་ཁས་ལེན་
བྱས་རྗེས་རེ་རེ་ཤོར་སོང་ན་ཡང་། དེའི་བཤགས་པར་ས་ཏཱ་སྟོང་ཡར་མར་རེ་
འདོན་རྒྱུ་དེ་འདྲ་བྱས་ནས་བསླབ་དགོས་ནི་རེད་མ་གཏོགས། དོན་ཅི་ཡང་མེད་
པར་མནའ་ཟོས་ནས་ཆོས་སྤང་གི་ལས་བསགས་ན་རང་གི་ཐར་ལམ་ལ་བར་
ཆད་ཧ་ཅང་ཆེན་པོ་ཡིན་ལ། དེ་མིན་ན་ནུབ་བདེ་བ་ཅན་གྱི་ཞིང་ཁམས་ལ་ཚེ་འདི་
འཕོས་མ་ཐག་ཏུ་སྐྱེ་ཐུབ་མོད། འོན་ཀྱང་དཀོན་མཆོག་གསུམ་པོ་དཔང་པོར་
བཞག་ནས་མནའ་ཟོས་བཞག་ནས་བཟུང་སྟེ། དེ་ནས་བདེ་བ་ཅན་དུ་སྐྱེ་མི་ཐུབ་
པར་གྱུར་བས། དེ་བས་ཐར་ལམ་ལ་བར་ཆད་ཆེ་བོ་མེད་ཀི དེ་ཚོའི་རིགས་ད་སྔ་
བྱས་ཡོད་ན་ཅི་ནུས་ཀྱིས་བཤགས་རྒྱུ་དེ་ཧ་ཅང་གི་གལ་ཆེ་ནི་རེད་གསུངས། དེ་
ནས།
ཁམས་གསུམ་སེམས་ཅན་བསད་ལས་སྡིག་ཆེ་བ། །
བྱང་ཆུབ་སེམས་དཔའ་རྣམས་ལ་སྐུར་བ་བཏབ། །
དོན་མེད་སྡིག་ཆེན་བསགས་པ་མཐོལ་ལོ་བཤགས། །
གསུངས་ནས། ཁམས་གསུམ་གྱི་སེམས་ཅན་ཞེས་པ་དེ་ཧ་ཅང་གི་མང་པོ་ཞིག་
ཡིན་པས་དེ་འདྲ་ཞིག་མ་ཤེས་ན་ཡང་། འཇིག་རྟེན་གྱི་ཁམས་འདིར་ཡོད་པའི་
མི་ཚང་མ་བོ་བསད་བཞག་ན་དེ་ནི་ཧ་ཅང་གི་སྡིག་པ་ཆེན་པོ་ཞིག་ཚང་མས་
འཇོག་རྒྱུ་རེད་ལ། དེ་བས་ཀྱང་སྡིག་པ་ཆེ་བོ་ཞིག་ཡོད་ནི་རེད། བྱང་ཆུབ་སེམས་
དཔའ་ཟེར་རྒྱུ་དེ་ལ་སྐུར་འདེབས་བྱས་བཞག་ན་དེ་བས་ཀྱང་སྡིག་པ་ཆེ་བོ་ཡིན་
5:3



» •
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
པར་གསུངས་ཡོད་ལ། སྡིག་པའི་ཆེ་ཆུང་ཟེར་རྒྱུ་དང་། དགེ་བའི་ཆེ་ཆུང་ཟེར་རྒྱུ་
དེ་སངས་རྒྱས་ཀྱི་གསུང་གི་ནང་ན་ཅི་གསུངས་ཡོད་ན་དེར་བལྟ་རྒྱུ་གལ་ཆེ་ལ།
འཇིག་རྟེན་པའི་ཟེར་སྟངས་ལྟར་ཡིན་ན་འཛམ་བུ་གླིང་ན་ཡོད་པའི་སེམས་ཅན་
བསད་བཞག་ན་དེ་ནི་སྐྲག་འོང་བྱེད་ཀྱི་སྡིག་ཆེན་ཞིག་ལ་འཇོག་རྒྱུ་རེད། དེ་ལ་
ཐུག་པ་ཙམ་གྱིས་སེམས་ལ་གནོད་ལྷང་ངེ་འགྲོ་རྒྱུའི་ངན་པ་ཞིག་ཏུ་འཇོག་ལ།
དེ་མ་དགོས་ང་ཚོས་མི་རྟ་བཅོ་བརྒྱད་བསད་བཞག་ནི་རེད་ཅེས་ཇི་འདྲའི་ངན་པ་
ཞིག་ཏུ་བརྩི་ས་རེད། ངོ་མ་བྱང་ཆུབ་སེམས་དཔའ་བླ་མ་དགེ་བའི་བཤེས་གཉེན་
འདི་ཚོ་བྱང་ཆུབ་སེམས་དཔའ་མིན་ན་སུ་ཞིག་བྱང་ཆུབ་སེམས་དཔའ་ཡིན་
བསམ་རྒྱུ་ཞིག་ལ་སྐུར་བ་བཏབ་སྟེ། འདི་ལ་སྡོམ་པ་མེད་ཀི ་ དེ་བླ་མ་བཟང་བོ་
ཞིག་མིན་རབས་སོགས་བཤད་བཞག་ན། དེ་ནི་གོང་གི་སྡིག་པ་དེའི་བཅུ་ཆ་ཙམ་
ལ་ཡང་བརྩི་རྒྱུ་མ་རེད། མ་ཟད་ད་རུང་སྡིག་པ་ཞིག་ཏུ་ཨེ་བརྩི་ཡང་མི་ཤེས་ལ།
དངོས་གནས་སངས་རྒྱས་ཀྱི་གསུང་གི་ནང་དུ་བལྟས་ཡོང་ན་མི་དུང་ཕྱིར་ཅིག་
བསད་ནི་བས་བྱང་ཆུབ་སེམས་དཔའ་ཞིག་ལ་སྐུར་བ་བཏབ་བཞག་ན།
དེའི་ཉེས་པའི་ཆེ་ཞེས་ཡང་ནས་ཡང་དུ་སངས་རྒྱས་གསུང་མང་པོའི་ནང་ན་
གསུངས་ཡོད་པས། : ཚང་མས་རང་ཁ་རང་གིས་བཟུང་ནས་གཟབ་གཟབ་བྱེད་
རྒྱུ་དེ་དངོས་གནས་གལ་ཆེན་ཡིན་ནི་རེད་མ་གཏོགས། བླ་མ་དགེ་བའི་བཤེས་
གཉེན་དང་བྱང་ཆུབ་སེམས་དཔའ་ཞིག་མིན་ན་མིན་ནི་རེད་མ་གཏོགས། ངོ་
མ་ཅིག་ཡིན་ནས་བཟུང་སྟེ་ཚང་མས་དེས་ཅིག་ཟེར་གི་མ་འདུག་མ་གཏོགས་ཧ་
!
54



..
་
༈ ཐར་བ་བྱང་ཆུབ་ཆེན་པོའི་ལམ།：
ཅང་གི་སྡིག་པ་ཆེ་བོ་ཡིན་ལ། དེ་ཚོར་གཟབ་གཟབ་བྱས་ནས་ད་སྔ་བྱས་ཡོད་ན་
སངས་རྒྱས་དང་བྱང་ཆུབ་སེམས་དཔའ་མགོན་པོ་འོད་དཔག་མེད་འཁོར་དང་
བཅས་པའི་མདུན་ནས་བཤད་བཤགས་བྱས་ནས་འདི་ཚོར་དང་པོ་ནས་འཛེམ་
ཏེ་རང་ཁ་རང་གིས་བཟུང་འདུག་རྒྱུ་དེ་ཧ་ཅང་གལ་ཆེན་རེད་གསུངས། །དེ་ནས།
དགེ་བའི་ཕན་ཡོན་སྡིག་པའི་ཉེས་དམིགས་དང་། །
དམྱལ་བའི་སྡུག་བསྔལ་ཚེ་ཚད་ལ་སོགས་པ། །
ཐོས་ཀྱང་མི་བདེན་བཤད་ཚོད་ཡིན་བསམས་པ།
མཚམས་མེད་ལྔ་བས་ཐུ་བའི་ལས་ངན་པ། །
ཐར་མེད་ལས་ངན་བསགས་པ་མཐོལ་ལོ་བཤགས། །
གསུངས་ནས། ད་བླ་མ་དགེ་བའི་བཤེས་གཉེན་རྣམས་ཀྱིས་ཐར་བའི་ཕན་ཡོན་
བཤད། སྡིག་པའི་ཉེས་དམིགས་བཤད། དེ་ནས་དམྱལ་བ་ངན་སོང་གསུམ་གྱི་
ཚེ་ཚད་སྡུག་བསྔལ་དང་ཚེ་སྔ་ཕྱི་དེ་ཚོ་བཤད་ན། ད་དེ་ཚོ་བཤད་པ་ཙམ་ལས་
ཨེ་བདེན་མི་ཤེས་བསམ་གིན་བསྡད་ན། དེ་ནི་ཧ་ཅང་གི་ཉེས་པ་ཆེ་བོ་ཡིན་ལ།
མཚམས་མེད་པ་ལྔ་བྱས་པ་བས་ཀྱང་ཐུ་བའི་ལས་ངན་དེ་ལྟ་བུ་ཡིན་པས་དེ་འདྲ་
བྱས་ཡོད་ན་བཤགས་པ་བྱེད་དགོས་ནི་རེད། འདི་ཚོ་འབྱུང་ཉེ་བ་ཡིན་ལ། བྱང་
ཆུབ་སེམས་དཔའ་ལ་སྐུར་བ་འདེབས་རྒྱུ་དང་ཚེ་སྔ་ཕྱི་ལས་རྒྱུ་འབྲས་འདི་ཚོ་
ཐོས་ན་ཡང་། ཐེ་ཚོམ་ནས་མི་བདེན་བསམ་རྒྱུ་འདི་ནི་འབྱུང་ཉེ་མོ་ཡིན་ལ། སྐྱེ་
བ་སྔ་ཕྱི་འདྲ་འདི་ཚོ་ཁ་སང་དེ་རིང་མ་ཡིན་ཡང་སྔོན་གྱི་བླ་མ་གོང་མ་རྣམས་ཀྱི་
ཁ་༧ ཐ
55



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
གསུང་གི་ནང་ན་ཡང་སྐྱེ་བ་སྔོན་མ་དྲན་རབས་རྒྱ་ཆེ་བོ་ཡོད་པས་ཚང་མས་ཡིད་
ཆེས་བྱེད་དགོས་ལ། ..
ངས་དེ་ཡོད་པའི་ལོ་རྒྱུས་ཤིག་བཤད།: གསེར་རྟ་ས་ཆའི་བུ་མོ་ཞིག་ལ་ནད་ཅིག་
བྱུང་ནས་གསེར་རྟའི་སྨན་ཁང་ནང་དུ་བསྡད་དུས། སྐབས་ཤིག་མོ་རང་དབང་
པོར་རྒྱལ་ནས་ཤི་སོང་བ་ལྟར་གྱུར་སོང་། འདི་ནི་མོ་རང་གིས་རྗེས་མར་དངོས་
སུ་བཤད་པ་རེད། དེ་ནས་ང་རང་ཁང་བའི་ཕྱི་ལ་འགྲོ་དགོས་ནའང་། ཐོགས་
རེག་མེད་པར་འགྲོ་ཐུབ་རྒྱུ་དང་། ང་རང་གིས་བལྟས་ན་སྨན་ཁང་ནང་གི་མལ་
ཁྲིའི་སྟེང་ན་རང་གི་རོ་ཡོད་པ་དངོས་སུ་མཐོང་ཐུབ་ལ། དེ་ནས་མི་ཞིག་སྨན་པ་
སྐར་རྒྱལ་བ དེ་ཐལ། ང་ནི་སྒོའི་ཟུར་ནས་ལངས་བསྡད་པ་ཡིན་ལ། ཅུང་
ཙམ་ཞིག་ནས་སྨན་པ་སྐར་རྒྱལ་ ང་གི་ལག་པར་རེག་སྟེ་མ་ཉན་ཟིག་
བཟང་མེད་ཀི་ཟེར་ནས་ཚང་མ་ཟང་ཟིང་དུ་གྱུར་དུས། ང་རང་གི་སེམས་
ས་ང་ཤི་སོང་བ་རེད་ཅེས་ཤེད་ཀྱིས་བོས་ཙ་ན། དེ་འདྲ་ཞིག་གིས་རྐྱེན་
བྱས་ནས་རྣམ་ཤེས་མོ་རང་གི་ལུས་ཁོག་ལ་ཕྱིར་ཞུགས་སོང་བ་རེད།. དེ་ནས་ང་
རང་ག་ལེར་སད་ཡོང་བ་རེད་ཅེས་བཤད་པ་རེད།
དངོས་སུ་བར་དོའི་ལུས་གྲུབ་ཚར་རྗེས་ཡང་ཚུར་ལུས་ཁོག་ལ་རྣམ་ཤེས་ཞུགས་
པ་ཆེས་མང་པོ་ཡིན་ལ། གཞན་ཡང་བྲག་མགོ་རྫོང་གི་དགེ་རྒན་ཞིག་ཀྱང་སྔོན་
ཆད། ན་ན ཅང་ཞན་སྐབས་ཤིག་ལ། ཁོའི་ལུས་སེམས་གཉིས་
ཁ་ཁར་གྱེས་ནས་སོང་དུས་སྒོ་སོགས་གང་ལ་ཡང་མི་ཐོགས་པར་འགྲོ་ཐུབ་ལ།
སེམས་ལ་སྐྲག་
，
ན་ནས་
56
༧



༈ ཐར་བ་བྱུང་ཆུབ་ཆེན་པོའི་ལམ།
དེ་ལྟར་སོང་དུས་དུང་ནག་གེ་བ་ཞིག་གི་ཁར་ཐོན་སོང་། དེའི་ནང་དུ་མར་སོང་
དུས་ཧ་ཅང་སྐྲག་འོང་ས་དེ་ལྟ་བུ་ཞིག་ཡིན་ལ་དེ་དུས་བན་རྒན་ཞིག་གིས་དུང་ཁ་
ནས་ཡར་ཤོག་ཅེས་བོས་སོང་། དེ་ནས་ཁོ་རང་ཕྱིར་དུང་ཁར་ཐོན་པ་དང་མཉམ་
དུ་ཕྱིར་སད་སོང་བ་ཡིན་ཞེས་དངོས་སུ་བཤད་སོང་བ་རེད། ཁོ་རང་སྔོན་ཆད་
ཆོས་ལ་ཡང་མི་དགའ་བ་ཞིག་ཡིན་ཡང་། དེ་ཕྱིན་ཆད་ནས་བཟུང་བྲག་མགོའི་
དགོན་པར་ཉིན་རེ་བཞིན་སྐོར་བ་རེ་མ་ཆད་པ་ཡིན་ལ། དངོས་སུ་ཁོ་རང་གི་
ལུས་སྟེང་ནས་མྱོང་བ་རེད། དེ་ཡིན་ན་དེང་སང་དེ་ལས་ཀྱང་སྨན་ཁང་རྣམས་ཀྱི་
ནང་ན་ནད་པ་ཟུངས་ཟད་པ་རྣམས་ལ་དབུགས་མཐུད་བརྒྱབ་ནས་ཤི་བར་མ་
བཅུག་པས་དངོས་སུ་དེ་འདྲའི་སྣང་བ་ཤར་ནས་བུད་འགྲོ་གིན་ཡོད་ནི་དེ་འདྲ་
ཧ་ཅང་མང་ལ། ངོ་མ་སྐྱེ་བ་སྔ་ཕྱི་ཟེར་རྒྱུ་དེ་དངོས་སུ་དེ་ལྟར་བླངས་ནས་འགྲོ་
བ་ཡིན་པས། འདི་ཚོའི་དོན་ལ་ཡུན་རིང་བོའི་བར་དུ་བསམ་བློ་བཏང་ནས་དེ་
ལྟར་ཡོང་དུས་སྐྱེ་བ་སྔ་ཕྱི་ལ་སོགས་པ་འདི་ཚོར་ཡིད་མི་ཆེས་ཐབས་མེད་ཡིན་
ལ། དེའི་ཕྱིར་ངན་སོང་གི་ཚེ་ཚད་དང་ཚེ་སྔ་ཕྱི་འདི་ཚོ་བཤད་ཚོད་ཙམ་ལས་ཨེ་
བདེན་མི་བདེན་བསམ་ནས་ཐེ་ཚོམ་མི་རུང་ལ། འདི་ཚོ་དེང་སང་དངོས་སུ་རིག་
རྒྱུ་མཐོང་རྒྱུ་ཡོད་ཀི་ཡོད་ཅིང་། གནའ་བོའི་ལོ་རྒྱུས་ཤིག་དང་གནའ་རབས་ལྟ་
བུ་ཞིག་མིན་ལ། དེ་འདྲ་ཡིན་ནས་བཟུང་སྟེ་ད་སྔ་ཡང་ལས་རྒྱུ་འབྲས་ཚེ་སྔ་ཕྱི་
འདི་ཚོ་ལ་ཐེ་ཚོམ་ལ་སོགས་པ་སྐྱེས་ཡོད་ན་དེ་ནི་ཉེས་པ་ཆེན་པོ་ཡིན་པས་དེ་ཚོ་
བཤགས་དགོས་ལ། དེ་ནས།
བྱ7



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཕམ་པ་བཞི་དང་ལྷག་མ་བཅུ་གསུམ་དང་། །
སྤང་ལྟུང་སོར་བཤགས་ཉེས་བྱས་སྡེ་ཚན་ལྔ། །
སོ་ཐར་ཚུལ་ཁྲིམས་འཆལ་བ་མཐོལ་ལོ་བཤགས། །
གསུངས་ནས། འདི་རྣམས་ནི་བླ་སེར་རྣམས་ཀྱི་རྒྱུད་ལ་འབྱུང་རྒྱུའི་ཉེས་བྱས་ཀྱི་
རྣམ་གྲངས་ཏག་ཏག་རེད། ཕྱི་སོ་སོར་ཐར་བའི་དབང་དུ་བྱས་ནི་ཕམ་པ་བཞི་
ཟེར་རྒྱུ། ལྷག་མ་བཅུ་གསུམ་ཟེར་རྒྱུ། སྤང་ལྟུང་སུམ་བཅུ་ཟེར་རྒྱུ། སོར་བཤགས་
བཞི་ཟེར་རྒྱུ། ཉེས་བྱས་བརྒྱ་དང་དགུ་བཅུ་ཟེར་རྒྱུ་དེ་ཚོ་བཤགས་དགོས་ལ། དེ་
ནས།
ནག་པོའི་ཆོས་བཞི་ལྟུང་བ་ལྔ་ལྔ་བརྒྱད། །
བྱང་སེམས་བསླབ་པ་ཉམས་པ་མཐོལ་ལོ་བཤགས། །
རྩ་ལྟུང་བཅུ་བཞི་ཡན་ལག་སྦོམ་པོ་བརྒྱད། །
གསང་སྔགས་དམ་ཚིག་ཉམས་པ་མཐོལ་ལོ་བཤགས། །
གསུངས་ནས་ནག་པོའི་ཆོས་བཞི་ཞེས་སེམས་ཅན་ལ་གཡོ་སྒྱུ་བྱེད་རྒྱུ། རྫུན་
བཤད་རྒྱུ། བླ་མ་དཀོན་མཆོག་གསུམ་ལ་མགོ་སྐོར་སོགས་དང་། དེ་ནས་རྒྱལ་
པོ་ལ་འབྱུང་ཉེ་བ་ལྔ། བློན་པོ་ལ་འབྱུང་ཉེ་བའི་ལྟུང་བ་ལྔ། འབངས་ཕལ་བ་ལ་
འབྱུང་ཉེ་བའི་ལྟུང་བ་བརྒྱད་ཅེས་བྱང་ཆུབ་སེམས་དཔའི་སྡོམ་པ་ཞུ་དུས། ཡང་
དེ་འདྲའི་རྩ་ལྟུང་མང་པོ་སྲུང་རྒྱུ་ཡོད་ཅིང་། དེ་ཚོ་སྲུང་མ་ཐུབ་པར་ཉམས་སོང་
58



རྒྱུ༌
༈ ཐར་བ་བྱང་ཆུབ་ཆེན་པོའི་ལམ།
བ་རྣམས་ཡང་བཤད་བཤགས་བྱེད་དགོས་ལ། དེ་ནས་གསང་བ་སྔགས་ཀྱི་
དབང་དུ་བྱས་ཡོང་ན། རྩ་བའི་ལྟུང་བ་བཅུ་བཞི་ཞེས་ཁྱད་པར་དུ་བླ་མ་རྡོ་རྗེའི་
སློབ་དཔོན་གྱི་ཐུགས་དཀྲུགས་བཀའ་བཅག་རྡོ་རྗེ་མཆེད་ལྕམ་དང་འགལ་ནི་ལ་
སོགས་པ། ཧ་ཅང་གི་ཉེས་པ་ཆེན་པོ་ཡིན་པས། དེ་ཚོ་ད་སྔ་བྱུང་ཡོད་ན་བཤ
དགོས་ལ། དེ་ནས།
སྡོམ་པ་མ་ཞུས་མི་དགེའི་ལས་བྱས་པ། །
མི་ཚངས་སྤྱོད་དང་ཆང་འཐུང་ལ་སོགས་པ། །
རང་བཞིན་ཁ་ན་མ་ཐོའི་སྡིག་པ་སྟེ།
སྡིག་པ་སྡིག་ཏུ་མ་ཤེས་མཐོལ་ལོ་བཤགས། །
གསུངས་ནས། སྡོམ་པ་གཏན་ནས་མ་ཞུས་ན་ཡང་
། འདོད་པ་སྤྱོད་རྒྱུ་དང་ཆང་
འཐུང་རྒྱུ་དང་དུ་བ་འཐེན་རྒྱུ་འདི་ཚོའི་ཉེས་པའི་རྣམ་གྲངས་ཡང་མང་པོ་རེད།
དེང་སང་སྤྱིར་ན་ཅ་ཀ་འདྲ་མི་འདྲ་དང་རྩེད་ཆས་འདྲ་མི་འདྲ་གོན་ཆས་འདྲ་མིན་
སྣ་ཚོགས་ཤིག་དར་ཡོང་བ་ཡིན་ཡང་། ང་ཚོས་མི་དགེ་བ་ཟེར་རྒྱུ་དེ་སངས་རྒྱས་
ཀྱི་གསུང་གི་ནང་ན་གསུངས་ཡོད་རྒྱུ་དེ་མི་དགེ་བ་ཡིན་པ་སྨྲ་མི་དགོས་ལ། ཡང་
ལ་ཕྱེད་དེས་རྩེད་ཆས་ཁ་ཁ་ཞིག་ཡོད་ན་འདྲ། གོན་པ་ཁ་ཁ་ཞིག་ཡོད་ན་འདྲ།
གན་མི་དགེ་བ་རེད། འདི་མི་དགེ་བ་རེད་ཅེས་མི་ཤེས་པ་རྣམས་ཀྱིས་བས
ས་བཤད་
ཀིན་འདུག་མོད། ཧ་ཅིང་བཤད་ཆེ་སོང་ན་ཡང་དགོས་པ་ཅུང་མེད་པར་སྣང་བས་
མི་བཟང་ལ། ང་ཚོས་མི་དགེ་བ་འདི་རེད་འདི་མིན་ཞེས་ཐག་གཅོད་རྒྱུ་མེད་ལ།
59



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
སངས་རྒྱས་ཀྱི་གསུང་གི་ནང་ལ་བལྟས་ནས་བཤད་རྒྱུ་མ་གཏོགས། དེའི་ཕྱིར་ན་
གཞན་ལ་ཆོས་བཤད་ན་འདྲ། དགེ་སྡིག་གི་རྣམ་གྲངས་ཤིག་བཤད་ན་འདྲ། ་་ཧ་
ཅང་ཐལ་ཆེ་ནས་ཐམས་ཅད་མི་དགེ་བ་རེད་ཟེར་གིན་བསྡད་ན་དེ་ཚོའི་ནང་ན་
ཡང་དགག་མི་ཐུབ་པ་ཡང་ཅི་རིགས་པ་ཡིན་ཞིང་། མི་དགེ་བ་ཡིན་པའི་ངེས་པ་
མེད་རྒྱུ་ཡང་ཡོད་རྒྱུ་རེད། དེ་ཚོ་ཚང་མ་ལ་གཟབ་གཟབ་བྱེད་དགོས་ལ། འདི་
ན་གསུངས་ཡོད་རྒྱུའི་མི་དགེ་བ་བཅུ།: མཚམས་མེད་པ་ལྔ། ཕྱི་སོ་སོར་ཐར་བའི་
སྡོམ་པ་དང་འགལ་བ། ནང་བྱང་ཆུབ་སེམས་དཔའི་བསླབ་པ་དང་འགལ་བ།
གསང་བ་སྔགས་ཀྱི་དམ་ཚིག་དང་འགལ་བ་ལ་སོགས་པའི་གཙོ་བོ་འདི་ཚོའི་མི་
དགེ་བའི་རྣམ་གྲངས་འདི་ཡག་པོར་ཤེས་པར་བྱས་ཏེ། སྤང་ཨེ་ཐུབ་བལྟས་ནས།
འདི་ཚོའི་སྟེང་ནས་བླང་དོར་གཟབ་གཟབ་བྱེད་རྒྱུ་དེ་གལ་ཆེ་ཤོས་རེད། འདི་
རིགས་བཏང་སྙོམས་སུ་བཞག་སྟེ་ཚིག་རྩུབ་བཤད། ཆང་འཐུང་ངག་འཁྱལ་སྨྲས་
ནས། དེ་མ་ཡིན་པའི་གསར་བ་ཞིག་མི་དགེ་བ་རེད་ཅེས་བཤད་ཡོང་ན་དེ་ནི་མི་
བཟང་ངོ༌། །རང་བཞིན་ཁ་ན་མ་ཐོའི་སྡིག་པ་སྟེ། །སྡིག་པ་སྡིག་ཏུ་མ་ཤེས་མཐོལ་
ལོ་བཤགས། །གསུངས་ནས་རང་བཞིན་གྱི་སྡིག་པ་སྡིག་པ་ཉིད་དུ་ད་སྔ་ངོ་མ་
ཤེས་ནས་བྱས་ཡོད་ན་ཡང་བཤགས་དགོས་ལ། དེ་ནས།
.སྐྱབས་སྡོམ་དབང་སྐུར་ལ་སོགས་ཐོབ་ན་ཡང༌། །
དེ་ཡི་སྡོམ་པ་དམ་ཚིག་སྲུང་མ་ཤེས། 1:
བཅས་པའི་ལྟུང་བ་ཕོག་པ་མཐོལ་ལོ་བཤགས། །
ས
60.



ངས་
༈ ཐར་བ་བྱང་ཆུབ་ཆེན་པོའི་ལམ།
གསུངས་ནས། བོད་གངས་རིའི་ལྗོངས་ཀྱི་མི་སྐྱ་ཕོ་མོ་ཞིག་ཡིན་ནས་བཟུང་སྟེ།
སྐྱབས་འགྲོའི་སྡོམ་པ་མ་ཐོབ་ནི་དང་། དབང་མ་ཐོབ་ནི་ཞིག་ཡོད་པར་དཀོན་
ཞིང་། དབང་ཐོབ་ནི་དང་། སྐྱབས་འགྲོའི་སྡོམ་པ་ཞིག་ཐོབ་ནི་ཡན་ཆད་ལ་ཡང་
སྡོམ་པ་ཞིག་ངེས་པར་ན་སྲུང་རྒྱུ་ཡོད་ལ། སྡོམ་པ་སྲུང་རྒྱུ་མེད་པའི་དབང་ཞིག་
མེད་ལ། དཔེར་ན་སྐྱབས་འགྲོའི་སྡོམ་པ་ཞིག་ཞུས་ན་ཡང་། སངས་རྒྱས་ལ་
སྐྱབས་སུ་སོང་ནས་བཟུང་སྟོན་པ་གཞན་ལ་སྐྱབས་སུ་མི་འགྲོ་བ་དང༌། ཆོས་
ལ་སྐྱབས་སུ་སོང་ནས་བཟུང་སེམས་ཅན་ལ་གནོད་པ་མི་སྐྱེལ་བ་དང་།
ད་བཤད་རྒྱུ་དེ་རེད། ཆོས་ཤིག་བསྒྲུབ་དགོས་ནས་བཟུང་སྟེ། སྐྱབས་སུ་འགྲོ་
དགོས་ལ། དཀོན་མཆོག་གསུམ་ལ་སྐྱབས་སུ་སོང་ནས་བཟུང་སྟེ། སེམས་ཅན་
ལ་གནོད་བསྐུལ་ནས་དཀོན་མཆོག་གསུམ་གྱི་སྐྱབས་འོག་ཏུ་ཚུད་རྒྱུ་ཞིག་གཏན་
ནས་མེད་ལ། དེའི་ཕྱིར་ན་སྲོག་གཅོད་ཀྱི་ལས་ཟེར་རྒྱུ་འདི་ཚོར་ཧ་ཅང་གི་གཟབ་
དགོས་ཤིང་། དེ་ནས་དབང་སྐུར་ན་ཡང་བླ་མ་རྡོ་རྗེ་སློབ་དཔོན་གྱི་ཐུགས་དཀྲུག་
རྒྱུ་བཀའ་གཅོག་རྒྱུ་དེ་རིགས་བྱེད་མི་རུང་ལ། རྡོ་རྗེ་མཆེད་ལྕམ་རྣམས་ཀྱི་ཐུགས་
དཀྲུག་རྒྱུ་ལ་སོགས་པ་བྱེད་མི་ཉན་ནོ། །དབང་གང་ཞིག་ཐོབ་ཀྱང་དེ་ཚོ་ལ་སྡོམ་
པ་སྲུང་རྒྱུ་ཡོད་པས་གཟབ་གཟབ་བྱས་ནས་ནུས་ཚོད་ཀྱིས་སྲུང་དགོས་ལ། ད་སྔ་
དེ་ཚོ་སྲུང་ཡང་མ་ཤེས་པར། དབང་མང་པོ་ཞུས་ཀིན་བསྡད་པའི་ཉེས་པ་འབྱུང་
ཡོད་ས་ཡང་མང་བས་དེ་ཚོ་མཐོལ་ཞིང་བཤགས་པ་བྱེད་དགོས་སོ་གསུངས། དེ་
ཡན་གྱིས་སྡིག་པའི་རྣམ་གྲངས་དག་རེ་རེ་བཞིན་སྨྲས་ནས་བཤགས་ལུགས་
t6 1



༣
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བཤད་པ་ཡིན་ནོ། །འདི་ནས་བཟུང་སྟེ་བཤགས་ཚུལ་དངོས་ལ་བབ་པ་ཡིན།
འགྱོད་པ་མེད་ན་བཤེགས་པས་མི་འདེགས་པས། །
སྔར་བྱས་སྡིག་པ་ཁོང་དུ་དུག་སོང་ལྟར། །
ངོ་ཚ་འཇིགས་སྐྲག་འགྱོད་པ་ཆེན་པོས་བཤགས། །
སྡིག་པ་བཤགས་པ་ལ་གཙོ་བོ་སེམས་ཀྱི་སྟེང་ན་འགྱོད་པ་
ཆེན་པོ་ཡོད་དགོས་ལ།། འགྱོད་པ་མེད་ན་ཁ་ཙམ་གྱིས་ངས་སྡིག་པ་བྱས་ཚད་
བཤགས་ནི་ཡིན་བཤད་ནི་ཡིན་ཟེར་བ་ཙམ་གྱིས་སྡིག་པ་མི་འདག་ལ།་ འགྱོད་
པ་ཟེར་རྒྱུ་དེ་སེམས་ཀྱི་གཏིང་ནས་ངས་སྡིག་པ་དེ་འདྲ་ཞིག་བྱས་སོང་བས་མ་
ཉོན་ནོ་བསམ་ནས། སེམས་ལ་གནོད་པ་དང་སེམས་སྡུག་པ་
མས་ལ་གནོད་པ་དང་སེམས་སྡུག་པ་དེ་ལྟ་བུ་ཞིག་ཡོད་
པ་ལ་འགྱོད་པ་ཟེར་རོ། །དེ་འདྲ་མ་ཡོད་ན། ཁ་ཙམ་གྱིས་བཤགས་ནི་ཡིན་ཞེས་
པས་མི་འདག་ལ། དེའི་ཕྱིར་ན་སྔར་བྱས་ཀྱི་སྡིག་པ་རྣམས་ལ་འགྱོད་པ་བྱེད་
དགོས་ལ༑ ཅི་ལྟར་འགྱོད་དགོས་པ་ཡིན་ཟེར་ན། ཁོང་དུ་དུག་སོང་བ་ལྟར་ཞེས་
དཔེར་ན་མི་ཞིག་གིས་ཟ་མའི་ནང་ན་དུག་ཡོད་པར་མ་ཤེས་ནས་ཟོས་བཞག་ན།
ན་ཡོང་དུས་ངས་ཟ་མ་དེ་མ་ཟེས་ན་ཅི་མ་རུང་སྙམ་ནས་སེམས་ལ་འགྱོད་པ་སྐྱེས་
ཡོང་བ་ལྟར་དུ།
ངོ་ཚ་འཇིགས་སྐྲག་འགྱོད་པ་ཆེན་པོས་བཤགས། །
ཞེས་རང་དགེ་བ་སྒྲུབ་མཁན་དང་དཀོན་མཆོག་གསུམ་གྱི་སྐྱབས་འོག་ཏུ་ཚུད་
ཡོད་པའི་འདི་འདྲའི་གང་ཟག་ཅིག་གིས་ཅིའི་ཕྱིར་ན་འདི་འདྲའི་ཉེས་པ་ཞིག་
62



༈ཐར་བ་བྱང་ཆུབ་ཆེན་པོའི་ལམ།
བྱས་བ་སོང་ཡིན་ཨང་སྙམ་སྟེ། ངོ་ཚ་བ་དང་འཇིགས་སྐྲག་སྐྱེས་ནས། ངོས་
འདིའི་སྡིག་པའི་ཉེས་པའི་སྟོབས་ཀྱིས་ཅི་འདྲའི་སྡུག་བསྔལ་མང་པོ་ཞིག་མྱོང་
དགོས། སྐྱེ་བ་རྗེས་མར་རང་ཇི་ལྟར་ངན་སོང་གསུམ་ལ་འཁྱམས་དགོས་སྙམ་
ནས། དེ་ཚོར་བསམ་བློ་བཏང་སྟེ་སེམས་སྐྲག་འཇིགས་དང་བཅས་སྡིག་པ་དེ་ཚོ་
བཤགས་དགོས་པ་ཡིན་ནོ། །
ཕྱིན་ཆད་སྡོམ་སེམས་མེད་ན་མི་འདག་པོས། །
ཕྱིན་ཆད་སྲོག་ལ་བབ་ཀྱང་མི་དགེའི་ལས། །
ད་ནས་མི་བགྱིད་སེམས་ལ་དམ་བཅའ་བཟུང་། །
གསུངས་ནས་ཕྱིན་ཆད་ངེས་པར་ན་སྡོམ་པ་ཡོད་དགོས་པ་རེད་མ་གཏོགས།
སྡོམ་པ་མེད་ནས་བཟུང་སྟེ་ཉེས་པ་མི་འདག་ལ། ཕྱིན་ཆད་སྲོག་ལ་བབ་ཀྱང་དེ་
འདྲ་བའི་ཉེས་པ་ཞིག་མི་བྱེད་སྙམ་སྟེ་དམ་བཅའ་བྱེད་དགོས་སོ། ་ ་ །སྡིག་པའི་
རྣམ་གྲངས་ལ་ཕྱེད་ནི་གཏན་ནས་མི་བྱེད་དགོས་ན་ཡང་འཛེམ་ཐུབ་མི་ཐུབ་ཅི་
རིགས་པ་ཡོད་ས་དེ་འདྲ་ཡོད་མོད། ་ ཡིན་ན་ཡང་དུས་ཚོད་ཐུང་ཐུང་གི་ནང་དུ་
རང་ལ་བཟང་བསླབ་ནས་ཉིན་བཅུ་ཙམ་དུ་ཁོས་དེའི་ཉེས་པ་དེ་མི་བྱེད་སྙམ་ནས་
སྡོམ་རྒྱུ་དང་། དེ་ནས་ཟླ་གཅིག་ཡར་མར། དེ་ནས་ལོ་ཡར་མར་རེ་ མས་ནས་
བཤགས་པ་ཕྱིར་བཅོས་ཡག་པོ་བྱས་ཡོང་ན། ག་ལེར་སྡིག་པ་དེ་ཚོ་བཅོས་ཐུབ་
ཡོང་ནི་རེད། དང་པོ་ཉིད་ནས་ཐམས་ཅད་བཅོས་དགོས་ན་ཐུབ་མི་ཐུབ་དང་ཁོས་
བླངས་དང་འགལ་བར་འགྲོ་རྒྱུ་ཡང་ཡོད་པས། དེ་ལྟར་བྱས་ནས་ཉེས་པ་རྣམས་
63



ས
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དམ་བཅའ་བྱས་ཡོང་ན་ཉེས་པ་དེ་དམ་བཅའ་བྱེད་ཐུབ་ལ། དེ་ནས།
བདེ་གཤེགས་འོད་དཔག་མེད་པ་སྲས་བཅས་ཀྱིས། །
བདག་རྒྱུད་ཡོངས་སུ་དག་པར་བྱིན་གྱིས་རློབས། །
གསུངས་ནས། མགོན་པོ་འོད་དཔག་མེད་འཁོར་རྒྱལ་བ་སྲས་དང་བཅས་པས་
ད་སྔའི་རང་གི་རྒྱུད་ཀྱི་སྡིག་པ་ཐམས་ཅད་པོ་མེ་ལོང་ངོས་ཀྱི་རྡུལ་བཤུས་པ་
བཞིན་དུ་ཡོངས་སུ་དག་པ་ལ་མགོན་པོ་འོད་དཔག་མེད་ཀྱིས་བྱིན་གྱིས་བརླབ་
ཏུ་གསོལ་སྙམ་ནས་ཡོངས་སུ་བཤགས་དགོས་ཤིང་། ཁྱད་པར་དུ་ཤི་ཁར་སྡིག་
པ་དེ་ཚོ་བཤགས་ན་ཧ་ཅང་གི་སྡིག་པ་འདག་སྟོབས་ཆེན་པོ་ཡོད་ལ། ཤི་ཁའི་
ཚེ་ན་སུ་ཞིག་ཡིན་ཡང་སྡིག་པ་ལ་མི་འགྱོད་མཁན་མེད་ལ། ད་ང་ཤི་རན་སོང་
སྙམ་སྟེ་ཁོས་ཉེས་པ་འདི་དང་འདི་ལྟ་བུ་བྱས་ཡོད་བསམ་ནས་སེམས་ལ་འགྱོད་
པ་སྐྱེས་ཡོང་བས།. དེའི་ཚེ་ན་རང་གིས་ཀྱང་ནུས་ཚོད་ཀྱིས་ད་སྔ་ཡན་གྱི་སྡིག་
པ་བྱས་ཡོད་ཚད་པོ་བླ་མ་རེ་ཡོད་ན་ཆོག་ལ་མེད་ཀྱང་རུང་སྟེ། མགོན་པོ་འོད་
དཔག་མེད་འཁོར་དང་བཅས་པ་རང་གི་སྤྱི་བོར་བསྒོམས་ནས་བཤད་ནི་ཡིན།
བོཤགས་ནི་ཡིན། ཕྱིན་ཆད་སྲོག་ལ་བབ་ཀྱང་མི་དགེ་བ་བཅུ་ལ་སོགས་པའི་
སྡིག་པ་གཅིག་ཀྱང་མི་བྱེད་བསམ་ནས་དམ་བཅའ་བྱས་ན། འགའ་རེས་བསམ་
བློ་བཏང་ན་དེ་དུས་ཤི་རན་སོང་བས་དམ་བཅའ་ཞིག་བྱས་ཀྱང་མ་བྱས་རུང་ཐོན་
ས་གཅིག་ལ་ཐོན་སོང་བས་ཚར་སོང་བ་རེད་བསམ་ན། དེ་ཟེར་རྒྱུ་མེད་ལ། ཤི་
ཁའི་ཚེ་ན་ཤི་རན་སོང་བ་ཡིན་ཡང་དེ་སྐབས་ནས་དམ་བཅའ་བྱས་ན་ཕྱིན་ཆད་
64



༈ ཐར་བ་བྱང་ཆུབ་ཆེན་པོའི་ལམ།
མི་བྱེད་པའི་དམ་བཅའ་ཐོན་ཡང་ཐོན་ལ། ཚེ་ཕྱི་མར་འགྲོ་རན་སོང་བས་ སྡིག་
པ་ཞིག་བྱེད་དགོས་ན་ཡང་སྡིག་པ་བྱེད་མི་ཐུབ་པས་སོ། །དེའི་ཚེ་ན་དེ་ལྟར་སྡིག་
པ་བཤགས་ན་སྡིག་པ་ཐམས་ཅད་པོ་ངེས་པར་ན་དག་འགྲོ་ཞེས་སངས་རྒྱས་ཀྱི་
མདོ་སྡེ་དག་གི་ནང་ན་ཡང་གསུངས་ཡོད་ལ། སྤྱིར་ན་ཡང་བོད་པ་ཚོར་མཚོན་
ན་ཤི་ཁར་ཆོས་ལ་དད་ཅིང་སྡིག་པར་ཡང་སྐྲག་པས། སྐྲག་སྔར་བྱས་ནས། ང་
རང་ལ་སྡིག་པ་མང་བས་ཇི་འདྲར་འགྱུར་ད་རེ་བསམ་ནས་ཡོད་པ་མང་བས་དེ་
འདྲར་བསམ་མི་ཉན་ཏེ། སངས་རྒྱས་ཀྱི་གསུང་གི་ནང་ན་ཡང་། ཤི་ཁའི་ཚེ་ན་
སྡིག་པ་ཆེན་པོ་ ཆུང་བའི་འདུ་ཤེས་འཇོག་དགོས། དགེ་བ་ཆུང་ཆུང་ལ་ཡང་ཆེན་
པོའི་འདུ་ཤེས་འཇོག་དགོས་ཞེས་གསུངས་ཡོད་པས། ཤི་ཁའི་ཚེ་ན་དེ་ལྟར་སྐྲག་
སྔངས་འཇིགས་གསུམ་བྱེད་ཀིན་འདུག་མི་ཉན་ལ། སྡིག་པ་ཆེན་པོ་ཞིག་བྱས་
ཡོད་ན་ཡང་བཤགས་པ་བྱས་ན་འདག་ཐུབ་པས། སྡིག་པ་ཐམས་ཅད་པོ་དག་
ཡོད་བསམ་རྒྱུ་དང་། དགེ་བ་ཆུང་ཆུང་ཞིག་མ་གཏོགས་མེད་ན་ཡང་དགེ་བ་ཞེས་
པ་དེ་སྟོབས་ཆེན་ཡིན་ལ། གོང་ན་ཡང་གསུངས་ཡོད་ལ་མགོན་པོ་འོད་དཔག་
མེད་ལ་དད་པ་བཞག་སྟེ་ཐལ་མོ་ལན་གཅིག་སྦྱར་ན་སྟོང་གསུམ་གྱི་སྟོང་འཇིག་
རྟེན་གྱི་ཁམས་འདི་རིན་པོ་ཆེ་སྣ་བདུན་གྱིས་བཀང་ནས་སངས་རྒྱས་དང་བྱང་
ཆུབ་སེམས་དཔའ་རྣམས་ལ་ཕུལ་བ་བས་དེའི་དགེ་བའི་ཆེ་བར་གསུངས་ཡོད་
ལ། དེའི་ཕྱིར་ན་དགེ་བ་དེ་སྟོབས་ཆེན་ཡིན་པར་བསམ་ནས་རང་གིས་དེ་ལྟར་
བ་ལ་གཟེངས་བསྟད་ནས། སྔར་གྱི་སྡིག་པ་ཐམས་ཅད་པོ་བཤགས་སྟེ་ཕྱིན་
65



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཆད་མི་བྱེད་པའི་དམ་བཅའ་བྱས་ཡོང་ན། དེ་ནི་ཧ་ཅང་གི་ཤི་ཁའི་གདམས་ངག་
ཁྱད་པར་ཅན་ཞིག་ཡིན་ལ།“.དེ་ཡན་ཆད་ཀྱིས་སྡིག་པ་བཤགས་པའི་ཡན་ལག་
སོང་ཚར་བ་རེད། དེ་ནས།:
གཞིན་གྱིས་དགེ་བ་བྱེད་པ་ཐོས་པའི་ཚེ། །
དེ་ལ་ཕྲག་དོག་མི་དགེ་སེམས་སྤངས་ནས། །
སྙིང་ནས་དགའ་བས་རྗེས་སུ་ཡི་རང་ན།
དེ་ཡི་བསོད་ནམས་མཉམ་དུ་ཐོབ་པར་གསུངས། །
གསུངས་ནས། “ དེ་ནི་རྗེས་སུ་ཡི་རང་བའི་ཡན་ལག་ཟེར་རྒྱུ་དེ་རེད། རང་གིས་
དགེ་བ་སྒྲུབ་མ་ཐུབ་ན་ཡང་གཞན་གྱིས་དགེ་བ་སྒྲུབ་པ་ལ་ཕྲག་དོག་དང་འགྲན་
སེམས་ལ་སོགས་འདྲ་མི་འདྲ་བྱེད་མི་རུང་ལ། གཞན་གྱིས་ཕྱག་འཚལ་གིན་ཡོད་
ན་འདྲ། ། མཆོད་པ་འབུལ་གིན་ཡོད་ན་འདྲ། ཁ་བཏོན་འདོན་གིན་ཡོད་ན་འདྲ།
འཁོར་ལོ་སྐོར་གིན་ཡོད་ན་འདྲ། ཆོས་ཚོགས་འཚོགས་ཀིན་ཡོད་ན་འདྲ། སེམས་
ཅན་གྱི་སྲོག་བླུས་ན་འདྲ། དེ་འདྲའི་དགེ་བ་གང་ཞིག་སྒྲུབ་པར་བྱེད་ཀིན་ཡོད་ན་
རང་གིས་དེ་ལ་རྒྱུ་ཚེགས་གང་རུང་གི་འབྲེལ་བ་ཐོགས་ན་ཨང་དང་པོ་རེད། མ་
ཐུབ་ན་ཡང་དེ་ལ་ངན་སྨྲས་དང་སྐྱོན་བརྗོད་མི་བྱེད་པར། སྐྱིད་ལ་དེས་ནི་དགེ་
བ་ཡག་པོ་འགྲུབ་ཀིན་ཡོད་ཀི ངོ་མ་སྡེ་པ་བཟང་པོ་རེད་སྙམ་ནས་རང་གིས་ཀྱང་
དེ་ལྟར་བསམ། གཞན་ལ་ཡང་དེ་ལྟར་བཤད་དེ་སེམས་ནས་དགའ་སྤྲོ་བྱས་ན།
གཞན་གྱི་དགེ་རྩ་ཐམས་ཅད་པོ་རང་ལ་ཡང་མཉམ་དུ་ཐོབ་ཡོང་ལ། འདི་ན་རྗེས་
66



༧.ཐར་བ་བྱང་ཆུབ་ཆེན་པོའི་ལམ།
སུ་ཡི་རང་བྱས་ན་དགེ་བ་མཉམ་དུ་ཐོབ་ཅེས་གསུངས་ཡོད་པ་བཞིན་དུ།༧) སྡིག་
པ་ཡང་དེ་དང་འདྲ་འདྲ་ཡིན་ལ། གཞན་ཞིག་གིས་ཅིག་གི་སྲོག་གཅོད་ཀིན་ཡོད་
ན་འདྲ། རྐུ་བྱེད་ཀིན་ཡོད་ན་འདྲ། དེ་ལ་རྗེས་སུ་ཡི་རང་བྱས་ནས་བཟུང་སྟེ་སྡིག་
པ་ཡང་མཉམ་དུ་ཐོབ་འགྲོ་ལ། ་ ་ གཞན་གྱིས་དགེ་བ་སྒྲུབ་པ་ལ་ནུས་ཚོད་ཀྱིས་
རྗེས་སུ་ཡི་རང་བྱེད་དགོས་ཤིང་། “སྡིག་པ་དང་མི་དགེ་བ་བྱེད་ཀིན་ཡོད་ན་དེ་
ལ་དགའ་བ་དང་སྤྲོ་བ་བྱེད་མི་རུང་ལ། དེའི་ཕྱིར་ན་འདི་ན་ཡང་། དེ་ཡི་བསོད་
ནམས་མཉམ་དུ་ཐོབ་པར་གསུངས། །ཞེས་གསུངས་ཡོད་ལ། དེ་ནས།
དེ་ཕྱིར་འཕགས་པ་རྣམས་དང་སོ་སྐྱེ་ཡིས། ། ， - :
དགེ་བ་གང་བསྒྲུབས་ཀུན་ལ་ཡི་རང་ངོ་། །
བླ་མེད་བྱང་ཆུབ་མཆོག་ཏུ་སེམས་བསྐྱེད་ནས། །
འགྲོ་དོན་རྒྱ་ཆེན་མཛད་ལ་ཡི་རང་ངོ༌། །
གསུངས་ནས། འཕགས་པ་
འཕགས་པ་ས་ཐོབ་ཀྱི་སེམས་དཔའ་རྣམས་ཀྱིས་དགེ་བ་
བསྒྲུབས་ན་ཡང་འདྲ། སོ་སོའི་སྐྱེ་བོ་ཐ་མལ་པ་རྣམས་ཀྱིས་དགེ་བ་བསྒྲུབས་ན་
ཡང་འདྲ། དེ་བཞིན་དུ་གང་ཟག་ལ་ལས་བསམ་པ་བྱང་ཆུབ་མཆོག་ཏུ་སེམས་
བསྐྱེད་ནས་འགྲོ་བ་སེམས་ཅན་གྱི་དོན་དུ་ཆོས་ཀྱི་འཁོར་ལོ་སྐོར་ཀིན་ཡོད་
ནའང་འདྲ།. ་དེ་ལ་སོགས་པའི་དགེ་བ་ཐམས་ཅད་ལ་དགའ་བ་བསྒོམ། སྤྲོ་བ་
བྱུང་ནས། འདིས་ནི་ཇི་འདྲའི་དགེ་བ་ཡག་པོ་ཞིག་སྒྲུབ་ཀིན་ཡོད་ཀི ད་རུང་རྒྱུན་
མི་ཆད་པར་འདི་ལྟར་བསྒྲུབ་ཐུབ་ན་བསམ་སྟེ་དགའ་བ་སྒོམ་དགོས་པ་ཡིན་ནོ་
67



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
གསུངས། ་འདི་ནས་བཟུང་དགེ་བ་བཅུ་པོ་རེ་རེ་བཞིན་དུ་བརྩིས་ཡོད་ལ། གོང་
ནས་མི་དགེ་བ་བཅུ་པོ་སྤང་ལུགས་བཤད་ནས། མི་དགེ་བ་བཅུ་པོ་སྤངས་ཚར་
རྗེས། དེ་ནས་དགེ་བ་བཅུ་པོ་བསྒྲུབ་དགོས་ཤིང་།-དགེ་བ་བཅུ་པོ་གང་དག་རེད་།
་ཅེ་ན། དེ་ནི་ངེས་པར་ན་ཤེས་དགོས་ཏེ། དགེ་བ་བཅུ་པོ་གང་དག་ཡིན་པར་མ་
ཤེས་ནས་བཟུང་དགེ་བ་བཅུ་པོ་ཇི་ལྟར་སྒྲུབ་ཨང་། དེས་ན་འདི་ཚོ་རེ་རེ་བཞིན་
དུ་བདེ་སྨོན་གྱི་ནང་ན་ཚིག་བསལ་ལ། ཡིད་ལ་འཛིན་བདེ་བའི་ཚུལ་གྱིས་ཡོད་
པས། དེ་ཚོར་མི་ཤེས་རྒྱུ་ཅང་མེད་པས་ན་གཟབ་གཟབ་བྱས་ནས་སྦྱང་དགོས་པ་
ཡིན་ནོ། །དེ་ནས།
མི་དགེ་བཅུ་པོ་སྤངས་པ་དགེ་བཅུ། །།
གཞན་གྱི་སྲོག་བསྐྱབས་སྦྱིན་པ་གཏོང་བ་དང་། །
སྡོམ་པ་བསྲུང་ཞིང་བདེན་པར་སྨྲ་བ་དང་།།
འཁོན་མ་སྣུམ་དང་ཞི་དུལ་དྲང་པོར་སྨྲ། །
དོན་དང་ལྡན་པའི་གཏམ་བརྗོད་འདོད་པ་ཆུང་། །
བྱམས་དང་སྙིང་རྗེ་སྒོམ་ཞིང་ཆོས་ལ་སྤྱོད། །
དགེ་བ་དེ་རྣམས་ཀུན་ལ་ཡི་རང་ངོ་། །
གསུངས་ནས། གཞན་གྱིས་དགེ་བ་བཅུ་པོ་སྒྲུབ་ཀིན་ཡོད་ན་དེ་ལ་དེ་
བསྒོམས་ནས་རྗེས་སུ་ཡི་རང་བྱེད་རྒྱུ་དེ་རེད། ་ དགེ་བ་གང་ཡིན་ན་གཞན་གྱི་
j.
68



༈ ཐར་བ་བྱང་ཆུབ་ཆེན་པོའི་ལམ།
སྲོག་བསྐྱབས་པ་ཞེས་སྲོག་བཅད་ན་སྡིག་པ་ཡིན་ཞིང་། སྲོག་གཅོད་པ་སྤངས་
ནས་སེམས་ཅན་གཅིག་ཡིན་ཡང་སྲོག་སྐྱོབ་དགོས་པ་ཡིན་ལ། དངོས་སུ་རྒྱུ་བྱིན་
ནས་གཞན་གྱི་སྲོག་བསྐྱབས་ན་གོང་ན་མེད་པ་རེད་དེ། མ་ཡིན་ཡང་དཔེར་ན་
དབྱར་ཁར་ལམ་ཁ་ན་སྲོག་ཆགས་འབའ་འབུ་ཞིག་ཤི་ཆས་ཡོད་ན་འདྲ། ཉ་ལྕོང་
དག་ཆས་ཡོད་ན་དེ་ཚོའི་གཅིག་གི་སྲོག་བསྐྱབས་ན་ཡང་། རང་གི་ཚེ་འདིའི་ནད་
གདོན་བར་ཆད་ཐམས་ཅད་སེལ་རྒྱུ་ལ་སོགས་པའི་འཕྲལ་དང་འཕྲལ་གྱི་ཕན་
པ་ཡོད་སའི་དགེ་བ་ལ་འདི་ལས་ཆེ་བོ་ཞིག་མེད་ལ། སྔོན་ཆད་བླ་རུང་གི་དགེ་
བསྙེན་ཚང་གི་ནང་ན་རྒན་པོ་ཞིག་ཡོད་ལ། ཁོ་རང་ནད་ཀྱིས་བཏབ་ནས་ལོ་
བཅུ་ལྷག་ཅིག་གི་རིང་ལ་མལ་སར་ལྷུང་སོང་བ་རེད། རྗེས་སུ་སྨན་གྱིས་བཅོས་
ཐབས་ཅི་ཡང་མེད་ཅིང་། མ་ཟད་སྨན་ཁང་ཞིག་གི་ནང་དུ་འགྲོ་དགོས་ན་ཡང་ཆ་
རྐྱེན་གང་ཡང་མེད་པའི་ཚད་ལ་ཐུག་ཡོད་ཅིང་།
དེ་སྐབས་ཁོ་ལ་གཡག་བཅུ་ཁ་ཞིག་ཡོད་ས་རེད། དེ་ནས་ཁོ་རང་གིས་མོ་བཏབ་
ནས་གཡག་རྣམས་བཙོང་ཏེ་སྨན་ཁང་ཞིག་ཏུ་འགྲོ་དགོས་ས་རེད་སྙམ་ནས། རྒ་
རྒས་བཟའ་བ་གཉིས་ཀས་གྲོས་བྱས་ཏེ་བན་རྒན་ཞིག་ལ་མོ་གདབ་ཏུ་སོང་བ་
རེད། བན་རྒན་གྱིས་ཁོས་ཆེ་བོ་མི་ཤེས་མོད། འོན་ཀྱང་གཡག་རྣམས་བཙོང་
ནས་བཤས་རར་ཕབ་རྒྱུ་བས་ཚེ་ཐར་བྱས་བཞག་ན་དེས་བཟང་རྒྱུ་རེད་ཅེས་
བཤད་པས། དེ་ནས་གཡག་རྣམས་སྲོག་བླུ་བྱས་བཞག་པ་རེད། ཕག་གཅིག་
ཡོད་པ་དེ་སྲོག་བླུ་མ་བྱས་པ་ཡིན། རྒད་པོ་ཁོ་རང་ནད་ཀྱིས་གདུང་ནས་གཉིད་
69



;
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
མ་ཐམ་ཐོམ་དུ་གྱུར་བའི་སྐབས་སུ། ཕག་ཁོ་རང་གི་སྔས་མགོར་ཡོང་ནས་ཁྱོད་
ཀྱིས་གཡག་རྣམས་སྲོག་བླུ་བྱས་བཞག་ཐལ།：. ང་ཅིའི་ཕྱིར་སྲོལ་བླུ་མི་བྱེད་པ་
ཡིན་ཞེས་བཤདུ་སོང་བའི་སྣང་བ་ཤར་སོང་ཟེར། དེ་དུས་ཁྱོད་ཅིའི་ཕྱིར་སྲོག་བླུ་
མི་བྱེད་དེ། ངས་ཁྱོད་སྲོག་བླུ་བྱེད་ངེས་ཡིན་ཞེས་ཕག་དེ་ཡང་སྲོག་བླུར་བཏང་
སོང་བ་རེད།: རྗེས་སུ་ཁོ་རང་ནད་ལས་གྲོལ་ཏེ་སྒར་ལ་ཡོངས་སྐབས་ཕོག་རྒན་
དེ་ཚེ་ཐར་བྱས་པས་ཁོའི་སྲོག་བསྐྱབས་པ་ཡིན་ཞེས་ཕགི་རྒན་དེ་ཡང་འཁྲིད་
ནས་ཐོན་ཡོད་ཀི ་དེ་དང་འདྲ་བར་སེམས་ཅན་གཅིག་གི་སྲོག་བསྐྱབས་ན་ཡང་
རང་གི་ན་ཚ་རྐྱེན་ངན་ལ་སོགས་པའི་སྲུང་བ་ཞིག་ལ་ཡང་དེའི་བཟང་ཞིག་མེད་
ལ། .དེ་ནས་སྦྱིན་པ་གཏོང་བ་དང་ཞེས་གོང་གི་མི་དགེ་བའི་ནང་གི་རྐུ་བྱེད་རྒྱུ་དེ་
ཕར་སྤངས་ནས་སེམས་ཅན་གཞན་ལ་སྦྱིན་པ་གཏོང་དགོས་སོ་གསུངས།་ ་རང་
ལ་རྒྱུ་རྫས་ལོངས་སྤྱོད་ཅུང་ཟད་རེ་ཡོད་ན་ཡར་དཀོན་མཆོག་ལ་མཆོད་པ་ཕུལ།
མར་སེམས་ཅན་ཅིང་མེད་དབུལ་བོ་ཞིག་ལ་རྩམ་རིལ་ཞིག་སྦྱིན་པ་ཡན་ཆད་
ཀྱང་། རང་གི་སེམས་ཀྱི་སྟེང་ནས་བྱམས་སྙིང་རྗེ་ཡག་པོ་བསྒོམས་ནས་སྦྱིན་ན་
ཕན་ཡོན་ཆེན་པོ་ཡོད་ལ། “ ལ་ཕྱེད་དེས་སྤང་བོ་ཞིག་ལ་ཐུག་ན་ཡང་རྒྱུ་སྦྱིན་ཟས་
སྦྱིན་བྱེད་མི་ཐུབ་པར་མ་ཟད་ཁྱོད་ཅིའི་ཕྱིར་སྤང་བ་ཡིན། ཁྱོད་ལ་ཅི་རེད་སོང་
ཞེས་པ་ལ་སོགས་པའི་སྒོ་ནས་ཁ་རྩུབ་ཚིག་རྩུབ་བྱས་ཏེ་ཁྱད་གསོད་བྱེད་པས་དེ་
ཚོ་ཧ་ཅང་མི་བཟང་ལ། དེ་འདྲ་བྱེད་མི་རུང་ལ། མི་དེ་ཚོའི་ནང་ན་དངོས་གནས་
དེ་འདྲའི་རྡུགས་པོ་ཅང་མེད་མང་པོ་ཡོད་ལ། ཉིན་ཚུགས་རང་ཡང་དེ་འདྲར་མི་
70



ཐར་བ་བྱང་ཆུབ་ཆེན་པོའི་ལམ།
འགྱུར་བའི་ངེས་པ་མེད་པ་ཡིན། སུ་ཡིན་ཡང་སྡུག་བསྔལ་ནས་སྤང་ནི་ཞིག་མ་
གཏོགས་སྐྱིད་ཆེ་ནས་སྤང་ནི་ཞིག་གཏན་ནས་ཡོད་རྒྱུ་མ་རེད། དེའི་ཕྱིར་ན་ཁ་
རྩུབ་ཚིག་རྩུབ་བྱེད་མི་རུང་ལ་རང་དེ་འདྲ་ཞིག་ཡིན་ན་ཇི་འདྲ་ཡིན་རྒྱུ་རེད། རང་
སྟེང་ལ་འདང་བརྒྱབ་ན་དེ་འདྲའི་སྤྱོད་པ་ངན་པ་དེ་ཚོ་གཏན་ནས་བྱེད་མི་རུང་ལ།
རང་ཉིད་རྒྱབ་གོས་མེད་ཁ་ཟས་མེད་དུ་གྱུར་ནས་འདི་ན་སྤང་འགྲོ་གིན་ཡོད་ན།
གཞན་ཞིག་གིས་རང་ལ་ཁ་རྩུབ་ཚིག་རྩུབ་བྱས་ཏེ་བརྙེས་བཅོས་ཁྱད་གསོད་བྱེད་
ཀིན་བསྡད་ན་ཇི་འདྲ་ཡིན་ས་རེད། གཞན་དག་ཀྱང་དེ་དང་འདྲ་བ་ཡིན་ལ། དེའི་
ཕྱིར་ན་རང་གིས་སྦྱིན་པ་གཏོང་ཐུབ་ན་སྒོར་ལྡོག་གཅིག་མ་གཏོགས་མེད་ན་ཡང་
སྟེར་རྒྱུ་དང་། མ་ཐུབ་ནའང་དེ་ཚོ་ལ་ཁ་རྩུབ་ཚིག་རྩུབ་བྱེད་ཀིན་མི་འདུག་པར་
ཁ་འཇམ་ཚིག་འཇམ་བྱས་ནས་འགྲོ་བར་འཇུག་རྒྱུ་ནི་ཧ་ཅང་གལ་ཆེན་ཡིན་ནོ། །
དེ་ནས། སྡོམ་པ་སྲུང་ཞིང་བདེན་པར་སྨྲ་བ་དང་། །གསུངས་ནས།
སྡོམ་པ་སྲུང་ཟེར་རྒྱུ་དེ་བན་སེར་མོ་ཞིག་ཡིན་ན་སྨོས་མ་དགོས་པ་ཞིག་རེད་དེ།
མི་སྐྱ་ཕོ་མོ་ཞིག་ཡིན་ན་ཡང་དགེ་བསྙེན་གྱི་སྡོམ་པ་ལེན་རྒྱུ་དང་། དགེ་བསྙེན་གྱི་
སྡོམ་པ་ཟེར་རྒྱུ་དེ་ཧ་ཅང་སྲུང་སླ་མོ་ཡིན་ལ། དཔེར་ན་ཆང་མི་འཐུང་བའི་སྟེང་
ལ་ལུང་བསྟན་མི་བཤད་རྒྱུ་ཙམ་ཞིག་ཁས་བླངས་ན་ཡང་སྡོམ་པ་ཐོབ་འགྲོ་བས།
མི་སྐྱ་ཕོ་མོ་ཞིག་གིས་ལུང་བསྟན་ཞིག་བཤད་ཀྱང་མི་ཤེས་ལ། དེ་བཞིན་དུ་ཚེས་
བཅུ་ཉ་སྟོང་ལ་སོགས་པའི་དུས་ཆེན་དག་གི་སྐབས་སུ་སྨྱུང་གནས་ཡན་ལག་
བརྒྱད་པ་འདྲ་དེ་ཚོ་བསྲུངས་ཡོང་ན། ང་ཚོའི་བོད་ཀྱི་ས་ཆ་སོ་སོ་ན་སྨྱུང་གནས་
71



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཡན་ལག་བརྒྱད་པའི་སྡོམ་པ་བསྲུང་རྒྱུ་དེ་ཚོ་ཧ་ཅང་གི་དར་ཁྱབ་ཆེན་པོ་ཡིན་
པས། དེ་འདྲའི་སྡོམ་པ་ཞིག་ཉིན་ཞག་གཅིག་གི་རིང་ལ་སྲུང་ན་ཡང་བསམ་གྱིས་
མི་ཁྱབ་པའི་ཕན་ཡོན་ཆེན་པོ་ཡོད་ལ། དེ་ནས་བདེན་པར་སྨྲ་བ་དང་ཞེས་ངག་གི་
དབང་དུ་བྱས་ན། ངག་གི་རྫུན་ཕྲ་མ་ཚིག་རྩུབ་ངག་འཁྱལ་གྱིས་མི་དགེ་བ་བཞི་
ཡོད་ལ། དེ་ཚོ་སྤངས་ནས་སྐད་ཆ་གང་དང་གང་ཞིག་བཤད་ན། སྐད་ཆ་བདེན་
པ་ཡག་པོ་བཤད་དགོས་ལ། སྐད་ཆ་རྫུན་པ་བཤད་ཀི་བསྡད་ནས་བཟུང་རང་
མ་དགོས་བུ་ཚ་བུ་རྒྱུད་ཚུན་ཆད་ལ་ཡང་ལོབ་འགྲོ་ནི་རེད། ལ་ལ་ཕ་རྒན་རྫུན་
སྐྱལ་ཞིག་ཡིན་ན། ཁོའི་བུ་རྒྱུད་རྣམས་ཀྱང་དེ་འདྲའི་རྫུན་སྐྱལ་ཏག་ཏག་ཡིན་རྒྱུ་
ཞིག་རེད་ཨང་། དེ་འདྲ་ཡིན་ན་མི་རུང་སྟེ། མི་དགེ་བ་ཡིན་རྒྱུ་བཤད་མ་དགོས་པ་
རེད་དེ།། འཇིག་རྟེན་མི་རྣམས་ཀྱིས་ཀྱང་དེས་བཤད་ནི་འདྲ་ཞེས་སྐད་ཆ་བརྩིས་
མེད་དང་མི་ཟུངས་མེད་དུ་འཇོག་པ་ཡིན།. སྐད་ཆ་བདེན་པ་ཡག་པོ་བཤད་ཡོང་
ན།་་ ་ ཁོས་ཉེས་པ་ངན་པ་ཞིག་བཟོས་སོང་ན་ཡང་དེ་དྲང་མོར་བཤད་བཞག་
ནས་བཟུང་། གཞན་རྣམས་ཀྱིས་ཀྱང་ཁོས་བྱ་བ་ལས་ཉེས་བྱས་པ་ཡིན་ཡང་།
མི་གསང་པར་དྲང་མོར་བཤད་སོང་བས་ཁོ་ནི་མི་ཡག་པོ་ཞིག་རེད་ཅེས་བཤད་
པ་ཡིན་ལ།: བྱ་བ་ལེགས་ཉེས་གང་བྱས་ཀྱང་སྐད་ཆ་དྲང་མོར་བཤད་ན་མཐའ་
ཐུབ་པ་ཡིན་པས། སྐད་ཆ་བདེན་མ་བཤད་ན་དགེ་བ་ཡིན་ལ། དགེ་བ་ཟེར་རྒྱུ་དེ་
མཐའ་གཅིག་ཏུ་ཕྲེང་བ་བཟུང་འཁོར་ལོ་བསྐོར་ནས་སྒྲུབ་དགོས་རྒྱུ་ཞིག་མ་རེད།
ལུས་ངག་ཡིད་གསུམ་གྱི་དགེ་བ་སྒྲུབ་ལུགས་མང་པོ་ཡོད་ལ།་ ་དེ་ནས།
72



༈ ཐར་བ་བྱུང་ཆུབ་ཆེན་པོའི་ལམ།
འཁོན་པ་སྡུམ་དང་ཞི་དུལ་དྲང་པོར་སྨྲ། །
གསུངས་ནས། མཁའ་ཁ་དབྱེན་འབྱེད་བྱས་ན་ངག་གི་ཉེས་པ་ཞིག་ཡིན་པས་དེ་
སོགས་སྤངས་ནས། འཁོན་པ་སྡུམ་ཞེས་གཞན་མི་མཐུན་པ་ཡོད་ན་དེ་ཚོ་ཚུར་
མཐུན་པར་བྱེད་རྒྱུ་དང་། སྡེ་བ་དང་འཚོ་བའི་བར་ན་མི་མཐུན་པ་ཡོད་ན་ཡང་
དེ་ཚོ་མཐུན་པར་བྱས་ནས། གྱོད་ཁ་མཆུ་སོགས་མེད་པར་གཏོང་རྒྱུ། ཁྱིམ་ཚང་
དང་ཁྱིམ་ཚང་བར་ཡིན་ན་འདྲ། བཟའ་ཚང་དང་བཟའ་ཚང་བར་ཡིན་ན་འདྲ།
དེ་འདྲའི་མི་མཐུན་པ་ཡོད་ན་དེ་མེད་པར་བྱས་ཏེ་གྱོད་བཤད་འཁོན་སྡུམ་སོགས་
བྱས་ཡོང་ན་དེ་ནི་དགེ་བར་འགྱུར་ལ། དེ་ནས་ཞི་དུལ་དྲང་པོ་སྨྲ་ཞེས་ཀླད་ན་
ཚིག་རྩུབ་དང་དོག་འཆལ་བཤད་མི་རུང་ཞེས་གསུངས་ཡོད་པས། དེ་ཚོ་ཡོངས་
སུ་སྤངས་ནས་སྐད་ཆ་ཞིག་བཤད་ན་ཡང་
། ཞི་ཞིང་དུལ་ཏེ་དྲང་བོར་སྨྲས་ན་དེ་
ཡང་དགེ་བ་ཡིན་ལ། དེ་ནས།
དོན་དང་ལྡན་པའི་གཏམ་བརྗོད་འདོད་པ་ཆུང་། །
ཅེས་དོན་མེད་པར་ཕུ་མདའ་ལུང་གསུམ་གྱི་སྐད་ཆ་ནམ་ཚོད་འཛད་བྱེད་དེ་ཚོ་
བཤད་མི་རུང་ལ། སྐད་ཆ་ཞིག་བཤད་ན་ཡང་དོན་དང་ལྡན་པ། ཆོས་ཀྱི་དོན་
ཡོད་ན་འདྲ། འཇིག་རྟེན་གྱི་དོན་ཡོད་ན་འདྲ་དེ་ལྟ་བུའི་དོན་དང་ལྡན་པའི་སྐད་ཆ་
བཤད་རྒྱུ་མ་གཏོགས་དོན་མེད་ལུང་གཏམ་གྱི་སྐད་ཆ་དེ་ཚོ་བཤད་ཀིན་འདུག་མི་
རུང་ངོ༌། །བདེན་པར་སྨྲ་བ་དང་འཁོན་པ་སྡུམ་པ་དང་ཞི་དུལ་དྲང་པོར་སྨྲ་བ་དང་
དོན་དང་ལྡན་པའི་སྐད་ཆ་བཤད་ལུགས་བཞི་པོ་ནི། མི་དགེ་བ་བཅུ་པོའི་ནང་གི་
73



་
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
རྫུན་ཕྲ་མ་ཚིག་རྩུབ་ངག་འཁྱལ་བཞི་པོ་སྤངས་ཏེ། དེའི་ལྡོག་ཕྱོགས་ཀྱི་ངག་གི་
དགེ་བ་བཞི་སྒྲུབ་ལུགས་བཤད་པ་ཡིན་ནོ། །དེ་ནས་འདི་མན་ཆད་ནས་སེམས་
ཀྱི་སྟེང་ན་ཡང་བརྣབ་སེམས་གནོད་སེམས་ལོག་ལྟ་ཟེར་ནས་མི་དགེ་བ་གསུམ་
ཡོད་པ་དེ་ཚོ་ཕར་སྤངས་ནས་སེམས་ཀྱི་སྟེང་གི་དགེ་བ་སྒྲུབ་ལུགས་བཤད་པ་
ཡིན་ཞིང་། མི་དགེ་བའི་ནང་ནས་དང་པོ་བརྣབ་སེམས་ཞེས་པ་དེ་སྤངས་ནས་
འདོད་པ་ཆུང་བ་ཞེས་རྒྱུ་ནོར་ལོངས་སྤྱོད་ལ་སོགས་ཀྱི་སྟེང་ལ་ཧ་ཅང་གི་ཞེན་
ཆགས་དང་སེར་སྣ་བྱས་ཏེ་ཅུང་ཟད་ཙམ་ཡང་ལོངས་སུ་སྤྱོད་མི་ནུས་པ་དེ་འདྲ་
བྱེད་མི་རུང་ལ། ཡང་ཉིན་མོའི་སྤྱི་བྱས་མཚན་མོའི་ཁྱི་བྱས་ཏེ་རྒྱུ་ནོར་གྱི་དོན་དུ་
རྒྱུག་གིན་བསྡད་ན་ཡང་མི་བཟང་པས། ཁ་ཟ་རྒྱུ་ལོས་དགོས། རྒྱབ་ལ་གོན་རྒྱུ་
ལོས་དགོས། དེ་ཙམ་གྱིས་ཆོག་ཤེས་སྐྱེས་ནས་བསྡད་ན་ཧ་ཅང་གི་སྐྱིད་པོ་ཡིན་
ལ། ཇི་འདྲའི་རྒྱུ་ཆེན་ཞིག་ཡིན་ཡང་དེ་ཚོས་ཀྱང་ཁ་ཟ་རྒྱུ་དང་ལུས་ལ་གོན་རྒྱུ་
ཙམ་མ་གཏོགས་ལོངས་སྤྱོད་རྒྱུ་ཞིག་ཡོད་ཀི་མེད་ལ། ཟ་མ་ཡིན་ན་ཡང་ཉིན་རེ་
སྐོར་གསུམ་རེར་ཟ་རྒྱུ་ཙམ་མ་གཏོགས་རྒྱུ་ཆེན་དག་གིས་སྐོར་བཅུ་ལྷག་རེ་ཟ་རྒྱུ་
དེ་འདྲ་མེད་ཅིང་། གོན་པ་ཞིག་གོན་ན་ཡང་མི་རེས་གོན་ཚད་ཙམ་མ་གཏོགས་
ལྷག་མོ་བརྒྱ་ཉིས་བརྒྱ་རེ་བརྩེགས་ནས་གོན་གིན་མེད་ལ།. དེའི་ཕྱིར་ན་ཁ་ཟ་རྒྱུ་
དང་རྒྱབ་ལ་གོན་རྒྱུ་ཡོད་ནས་བཟུང་སྟེ་དེས་ཆོག་ཤེས་བཟུང་སྟེ་འདོད་པ་ཆུང་
ཆུང་བྱས་ནས་བསྡད་ན། དེ་ཡང་དགེ་བ་ཞིག་ཡིན་ལ། དེ་ནས་གཞན་ལ་གནོད་
སེམས་སྤངས་ནས་སེམས་ཅན་མཆོག་དམན་རབ་འབྲིང་སུ་ཞིག་ཡིན་ཡང་དེ་
74



༈ ཐར་བ་བྱང་ཆུབ་ཆེན་པོའི་ལམ།
ཚོར་བྱམས་དང་སྙིང་རྗེ་སྒོམ་དགོས་གསུངས། སེམས་ཅན་ལ་བདེ་བ་དང་ལྡན་
ན་བསམ་རྒྱུ་དེ་བྱམས་པ་དང་སེམས་ཅན་མཆོག་དམན་རབ་འབྲིང་སུ་ཞིག་ཡིན་
ཡང་འདི་སྡུག་བསྔལ་དང་བྲལ་ན་བསམ་རྒྱུ་དེ་སྙིང་རྗེ་ཡིན་ལ། སེམས་ཀྱི་སྟེང་
གི་དགེ་བ་ཞིག་ལ་བྱམས་སྙིང་རྗེ་ལྟ་བུའི་དགེ་བ་ཆེན་པོ་ཡོད་ནི་མ་རེད། དེའི་
ཕྱིར་ན་སེམས་ཀྱི་ཐོགས་ནས་དགེ་བ་ཅུང་ཟད་རེ་སྒྲུབ་རྒྱུ་ནི་དངོས་གནས་གལ་
ཆེ་ནི་རེད་མ་གཏོགས། སེམས་ཀྱི་ཐོག་ནས་མནའ་སྐུག་ཚོགས་ངན་ཁོ་ན་བྱེད་
བཞིན་ལུས་ངག་གི་ཐོག་ནས་དགེ་བ་རེ་སྒྲུབ་ཁུལ་བྱས་ན། དེ་ནི་དགེ་བ་ཡག་པོ་
ཞིག་གི་ཨེ་འགྲོ་ཧ་མི་གོ་ལ། དེའི་ཕྱིར་ན་སེམས་ཅན་མཆོག་དམན་རབ་འབྲིང་
སུ་དང་སུ་ཡིན་ན་ཡང་འགྲོ་བ་དབུགས་ཅན་ཞིག་ཡིན་ནས་བཟུང་སྟེ་རང་དང་
འདྲ་འདྲ་ཡིན་ལ། རང་ལ་བསམ་བློ་བཏང་ན་སྡུག་བསྔལ་ཁབ་རྩེ་ཙམ་ཞིག་ཡིན་
ན་ཡང་མེད་པས་དགའ་ལ། བདེ་བ་ཞིག་ཡིན་ན་ཟས་ཞིམ་པོ་ཞིག་ཡན་ཆད་
ཀྱང་ཡོད་ན་བསམ་པས། སེམས་ཅན་གཞན་པ་རྣམས་ཀྱང་དེ་དང་འདྲ་བ་ཡིན་
ནོ་བསམ་ནས། རང་དཔེ་རང་ལ་བླངས་ཏེ་བྱམས་སྙིང་རྗེ་ནུས་ཚོད་ཀྱིས་བསྒོམ་
དགོས་སོ། །
བསྒོམ་པའི་ཚེ་ན། སྤྱིར་སེམས་ཅན་ཐམས་ཅད་ལ་བྱམས་སྙིང་རྗེ་བསྒོམ་དགོས་
མོད། ཐོག་མར་སེམས་ཅན་རེ་རེའི་སྟེང་ནས་བསྒོམ་པར་བྱ། དཔེར་ན་སེམས་
ཅན་ཞིག་གི་དབུགས་བསྡམས་ནས་བསད་ན་དེ་ལ་ཇི་འདྲའི་སྡུག་བསྔལ་ཞིག་
ཡོད་ས་རེད། རང་སྟེང་དུ་བླང་ན་དེ་བཟོད་ཐུབ་ས་ཡོད་ཀི་མེད་ཀི རང་ཉིད་
75



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཀྱིས་འདང་བརྒྱབ་ན་ཧ་གོ་བས་ན། སེམས་ཅན་གཞན་པ་ཡང་དེ་དང་འདྲ་འདྲི་
ཡིན་པས་ན། སྙིང་རྗེ་སེམས་ཅན་དེ་ཚོ་ཡང་དེ་འདྲའི་སྡུག་བསྔལ་དང་ཡོངས་
སུ་བྲོལ་ན་བསམ་ནས་བསྒོམ་དགོས་སོ། །དེ་འདྲའི་ཀུན་སློང་གི་སྒོ་ནས་སྐོར་
མ་གཅིག་ཙམ་ལ་བསྒོམས་ན་ཡང་དེའི་ཕན་ཡོན་དེ་བསམ་གྱིས་མི་ཁྱབ་པ་ཞིག་
ཡིན་ལ། དཔེར་ན་སངས་རྒྱས་དང་བྱང་ཆུབ་སེམས་དཔའ་བློ་མི་དཀོན་མཆོག་
གསུམ་པོར་ལོ་དུང་ཕྱིར་ཞིག་གི་བར་དུ་མཆོད་པ་ཕུལ་བ་བས།： སེམས་ཅན་
སྡུག་བསྔལ་ཅན་མང་པོ་སེམས་ལ་བླངས་ཏེ། དེ་འདྲའི་སྡུག་བསྔལ་ཞིག་མེད་ན་
བསམ་ནས་སྐར་མ་གཅིག་ཙམ་ལ་བསྒོམས་ན་བསྐལ་བ་ཞིག་ལ་དེའི་ཕན་ཡོན་
གྱིས་བཟང་ཡོད་ལ། ང་ཚོའི་བོད་ཀྱི་བླ་མ་རྣམས་ཀྱིས་ཀྱང་ཆོས་བཤད་པའི་ཚེ་
ན་དེ་ལྟར་བཤད་པ་ཡིན་ཡང་།. ཉམས་སུ་ལེན་པའི་ཚེ་ན་བཤད་མཁན་རྣམས་
ཀྱིས་ཀྱང་ལུས་ངག་གི་དགེ་བ་དེ་གཙོ་ཆེ་བ་ཞིག་ཏུ་བཞག་ནས་ཚང་མས་རིག་
རྒྱུ་གོ་རྒྱུ་ཡོད་ནི་ཞིག་དགོས་སྣང་ཤར་ཞིང་། དེ་ནས་ཆོས་ལ་ཉན་མཁན་རྣམས་
ཀྱིས་ཀྱང་རྒྱུ་ཚེགས་ཆེ་བོ་ཕུལ་རྒྱུ་དང་གཞན་རྣམས་ཀྱིས་རིག་རྒྱུ་མཐོང་རྒྱུ་ཞིག་
མིན་ནས་བཟུང་དགེ་བ་ཆེ་བོ་ཞིག་མེད་སྣང་ཤར་མོད། དེ་འདྲ་ཞིག་མིན་ལ།
ད་ཕན་ཆད་དངོས་གནས་དགེ་བ་ཡག་པོ་ཞིག་བསྒྲུབ་བསམ་ནས་བཟུང་སྟེ།
སོ་སོ་རང་ཁྱིམ་དུ་བསྡད་ནས་སེམས་མི་གཡེང་བར་སེམས་ཅན་མཆོག་
དམན་རབ་འབྲིང་སུ་ཡིན་ཡོང་སྡུག་བསྔལ་དང་བྲལ་ན་བསམ་རྒྱུའི་སྙིང་རྗེ་དང་
བདེ་བ་དང་ལྡན་ན་བསམ་རྒྱུའི་བྱམས་སེམས་ཅུང་ཟད་རེ་བསྒོམ་ལོབ་བྱས་ན།
：
76
]
，



༈ ཐར་བུ་བྱང་ཆུབ་ཆེན་པོའི་ལམ།
སེམས་རྒྱུད་དེ་ཡར་ཡག་པོར་གྱུར་ནས་བཟུང་། དེ་ནས་ལུས་ངག་གི་དགེ་བ་
ཐམས་ཅད་པོ་ཡང་རང་བཞིན་ཤུགས་ཀྱིས་དགེ་བ་རྣམ་དག་ཏུ་འགྱུར་ལ། རབ་
ཡིན་ན་ཉིན་རེ་ལ་སྐར་མ་ལྔ་ཙམ་གྱི་ཡུན་ལ་བྱམས་སྙིང་རྗེ་བྱང་ཆུབ་ཀྱི་སེམས་
བསྒོམ་རྒྱུ། འབྲིང་ཡིན་ན་ཟླ་རེའི་ནང་དུ། ཐ་མ་ཡང་ལོ་རེའི་ནང་དུ་ངེས་པར་
དུ་རེ་ཟུང་ཡོད་དགོས་ནི་རེད་མ་གཏོགས། བྱམས་སྙིང་རྗེ་ནི་ཆོས་ཀྱི་རྩ་བ་ཡིན་
པས། དེ་མ་ཡོད་ནས་བཟུང་སྟེ་དགེ་བའི་རྩ་བ་ངོ་མ་དེ་མེད་སོང་ནི་རེད། དེའི་
ཕྱིར་ན་རང་གི་ནུས་ཚོད་ཀྱིས་ཁས་ལེན་དམ་བཅའ་རེ་བྱེད་རྒྱུ་མ་འཆུགས། ལ་
ལས་བསྐོར་བ་བརྒྱ་ཐམ་པ་བྱེད་ཟེར་རྒྱུ། འཁོར་ལོ་སྟོང་ཞིག་བསྐོར་ཟེར་རྒྱུ་
དེ་འདྲ་མང་པོ་ཡོད་པ་རེད་དེ། ཁོས་ཉིན་རེར་སྐར་མ་ལྔ་རེ་ལ་བྱམས་སྙིང་རྗེ་
བསྒོམ་རྒྱུ་ཡིན་ཟེར་ནི་དེ་དཀོན་མོ་ཞིག་རེད།
ཞིང་འབྲོག་སུ་ཞིག་ཡིན་ཡང་རང་གན་ཞིག་ནས་ཁེར་མོར་བསྡད་ན་འདི་ཚོར་
འདང་རེ་རྒྱག་ཐུབ་པ་རེད་མ་གཏོགས། མི་མང་པོ་འདུས་པའི་ནང་དུ་སོང་ནས་
བཟུང་སྟེ་འདི་ཚོར་འདང་རྒྱག་ཁོམ་མེད་པ་རེད། སེམས་ཀྱི་སྟེང་གི་དགེ་བ་ལ་
དེ་འདྲའི་དགེ་བ་ཆེན་པོ་ཡོད་པས། ང་ཚོས་དངོས་གནས་དགེ་བ་ཞིག་བསྒྲུབ་
བསམ་ནས་བཟུང་སྟེ་དགེ་བ་ཆེ་བོ་ཞིག་བསྒྲུབ་ན་དེས་བཟང་ལ། རང་རང་སོ་
སོས་འདང་རྒྱོབས་དང་མགོའི་སྐྲ་དཀར། ཁའི་སོ་འཐོར་ནས་འགྲོ་གིན་ཡོད་པའི་
དགེ་ བ་སྒྲུབ་མཁན་རྣམས་ཀྱིས་ཀྱང་ད་སྔ་དུས་ཚོད་ལོགས་སུ་ཕུད་དེ་སེམས་
ཅན་གྱི་དོན་ལ་བྱམས་སེམས་བསྒོམ་ཨེ་མྱོང་ཟིག སྙིང་རྗེ་བསྒོམ་ཨེ་མྱོང་ཟིག
77



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དགེ་བ་ལ་འདི་ལས་ཆེ་བོ་ཞིག་མེད་ལ། སྡིག་པ་བཤགས་བསམ་ན་ཡང་འདི་
ལས་སྡིག་པ་བཤགས་པའི་ཐབས་ཆེ་བོ་ཞིག་ཡོད་རྒྱུ་མ་རེད། དེའི་ཕྱིར་ན་ད་སྔ་
ཡན་ཆད་ལ་གཞན་གྱི་སྲོག་བཅད་ནི་དེ་བཞིན་དུ། བརྐུ་བྱས་ནི། ཤོབ་བཤད་ནི།
དེ་ཚོ་ཐམས་ཅད་ཀྱི་སྡིག་པ་བཤགས་པ་ལའང་། ངོ་མ་ཁ་ཞེ་གཉིས་མེད་ཀྱི་སྒོ་
ནས་སེམས་ཅན་སྡུག་བསྔལ་ཅན། དཔེར་ན་ཁྱི་ལྟོགས་ཤིག་ཚུན་ཆད་ཀྱི་བཀྲེས་
པའི་སྡུག་བསྔལ་དང་དེ་བཞིན་དུ་སེམས་ཅན་བཅད་གཏུབས་ཀྱི་སྡུག་བསྔལ།
མིན་ན་ཡང་གཉེན་དང་བྲལ་བའི་སྡུག་བསྔལ་ཡོད་ནི།.མི་འདོད་པ་ཐོག་ཏུ་ཁེལ་
བའི་སྡུག་བསྔལ་དང་། ན་བ་དང་ཚ་བ་ལ་སོགས་པས་མནར་བའི་ཇི་འདྲ་འདྲའི་
སེམས་ཅན་སྡུག་བསྔལ་ཅན་མང་པོ་ཞིག་མེད་ཀི དེ་འདྲ་རེ་རེ་སེམས་ལ་བླངས་
ནས། འདི་ལྟ་བུའི་སྡུག་བསྔལ་དང་བྲལ་སོང་ན་སྙམ་པ་ལན་མ་གཅིག་རྒྱུད
ལ་སྐྱེས་ན་ཡང་། དེ་ནི་དངོས་གནས་དགེ་བ་ཆེན་པོ་ཡིན་ལ། སྡིག་སྒྲིབ་ཞིག་
སྦྱང་དགོས་ན་ཡང་དེ་ལས་སྟོབས་ཆེན་པོ་ཞིག་མེད་ཀི སེམས་ཐོག་ནས་དད་པ་
འཇོག་རྒྱུ་དང་བྱམས་སྙིང་རྗེ་བསྒོམ་རྒྱུ་འདི་ལས་གལ་ཆེ་བ་མེད་ཅིང་། གཞན་
གྱིས་དེ་ལྟར་དགེ་བ་སྒྲུབ་པ་ལ་ཡང་དགེ་བ་དེ་རྣམས་ཀུན་ལ་ཡི་རང་ངོ་ཞེས་
གསུངས་ཡོད་དོ། །དགེ་བ་བཅུ་པོ་དེ་ཡན་ཆད་ཀྱིས་སོང་བ་ཡིན་ལ། བྱམས་པ་
བསྒོམ་རྒྱུ། སྙིང་རྗེ་བསྒོམ་རྒྱུ། ཆོས་ལ་སྤྱོད་རྒྱུ་དེ་གསུམ་ནི་སེམས་ཀྱི་དགེ་བ་
གསུམ་པོ་ཡིན་པས། དེ་དག་རང་གིས་ཀྱང་ནུས་ཚོད་ཀྱིས་སྒྲུབ་དགོས་པར་མ་
ཟད། གཞན་གྱིས་དེ་ལྟར་སྒྲུབ་པ་ལ་ཡང་དགའ་བ་བསྒོམ་རྒྱུ་དང་རྗེས་སུ་ཡི་རང་
78



༈ ཐར་བ་བྱུང་ཆུབ་ཆེན་པོའི་ལམ།
བར་བྱེད་དགོས་སོ་གསུངས། འདི་མན་ཆོས་ཀྱི་འཁོར་ལོ་བསྐོར་བར་བསྐུལ་བ་
ཞེས་བྱ་བ་ཡིན་ལ།
ཕྱོགས་བཅུའི་འཇིག་རྟེན་རབ་འབྱམས་ཐམས་ཅད་ན། །
རྫོགས་སངས་རྒྱས་ནས་རིང་པོར་མ་ལོན་པར། །
དེ་དག་རྣམས་ལ་ཆོས་ཀྱི་འཁོར་ལོ་ནི། །
རྒྱ་ཆེན་མྱུར་དུ་བསྐོར་བར་བདག་གིས་བསྐུལ། །
མངོན་ཤེས་ཐུགས་ཀྱིས་དེ་དོན་མཁྱེན་པར་གསོལ། །
གསུངས་ནས། འཇིག་རྟེན་གྱི་ཁམས་ན་སངས་རྒྱས་མངོན་པར་རྫོགས་པར་
སངས་རྒྱས་ནས་ཆོས་ཀྱི་འཁོར་ལོ་མ་བསྐོར་བར་བཞུགས་ཡོད་པ་དེ་འདྲ་ཡང་
ཡོད་ལ། དེ་བཞིན་བླ་མ་དགེ་བའི་བཤེས་གཉེན་དང་བྱང་ཆུབ་སེམས་དཔའ་ལ་
ལས་ཀྱང་གནས་སྐབས་ཆོས་མ་གསུང་པར་བཞུགས་ཡོད་པ་དེ་འདྲ་ཡང་ཡོད་
པས། རང་ཉིད་དེ་དག་གི་མདུན་དུ་སོང་ནས་བསྟན་པ་དང་སེམས་ཅན་གྱི་དོན་
དུ་ཆོས་ཀྱི་འཁོར་ལོ་སྐོར་ཞེས་བསྐུལ་བ་མཛད་ན་དེ་ནི་དགེ་བ་ཆེན་པོ་ཡིན་ལ།
རང་གིས་དངོས་སུ་ཟེར་མི་ཐུབ་ན་སེམས་ལ་དེ་ལྟར་བསམ་ནས་འཇིག་རྟེན་
གྱི་ཁམས་གང་ཡང་རུང་བ་ན་སངས་རྒྱས་མངོན་པར་རྫོགས་པར་སངས་རྒྱས་
ནས་ཆོས་ཀྱི་འཁོར་ལོ་མི་སྐོར་བར་གནས་སྐབས་བཞུགས་ཡོད་ན་འདྲ། བྱང་
ཆུབ་སེམས་དཔའ་དང་བླ་མ་དགེ་བའི་བཤེས་གཉེན་དེ་ལྟར་བཞུགས་ཡོད་ན་
འདྲ། ཁོང་རྣམ་པའི་མདུན་དུ་སོང་ནས་ཆོས་གསུང་བར་ཞུ་ཞེས་ཞུ་བ་ཕུལ་བས།
79



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
Jལ་བ་
སངས་རྒྱས་དང་བྱང་ཆུབ་སེམས་དཔའ་བླ་མ་དགེ་བའི་བཤེས་གཉེན་རྣམས་
ཀྱིས་ཀྱང་ཐུགས་དགྱེས་པ་ཆེན་པོའི་ངང་ནས་ཞལ་གྱིས་བཞེས་ཏེ་ཆོས་ཀྱི་འཁོར་
ལོ་སྐོར་གིན་ཡོད་བསམ་ནས། རང་གིས་ཡར་གསོལ་བ་འདེབས་ཀིན་ཡོད་
བསམ་དགོས་སོ། །དེ་ནས་མྱ་ངན་ལས་མི་འདའ་བར་བཞུགས་པར་གསོ
གདབ་པ་ཞེས་པ་དེ་ཡིན་ལ།
སངས་རྒྱས་བྱང་སེམས་བསྟན་འཛིན་དགེ་བའི་བཤེས། །
མྱ་ངན་འདའ་བར་བཞེད་ཀུན་དེ་དག་ལ། །
མྱ་ངན་མི་འདའ་བཞུགས་པར་གསོལ་བ་འདེབས།
གསུངས་ནས། འཇིག་རྟེན་གྱི་ཁམས་ལ་ལ་ན་སངས་རྒྱས་ཀྱིས་འཇིག་རྟེན་དེའི་
འགྲོ་དོན་རྫོགས་ནས་སྐུ་མྱ་ངན་ལས་འདའ་བའི་ཚུལ་མཛད་ཀིན་ཡོད་ནི། བྱང་
ཆུབ་སེམས་དཔའ་དང་བླ་མ་དགེ་བའི་བཤེས་གཉེན་དག་གི་ནང་ན་ཡང་དེ་ལྟར་
སྐུ་མྱ་ངན་ལས་འདའ་བའི་ཚུལ་མཛད་ཀིན་ཡོད་ནི་དེ་དག་ཐམས་ཅད་ལ་ཡང་།
རང་གིས་དངོས་སུ་ཞུ་ཐུབ་ན་དངོས་སུ་རང་ཉིད་སོང་ནས་བཞུགས་བཞེས་ཕུལ་
རྒྱུ་དང་། དངོས་སུ་ཞུ་མ་ཐུབ་ན་ཡིད་ལ་དེ་ལྟར་བསམ་ནས་སངས་རྒྱས་དང་
བྱང་ཆུབ་སེམས་དཔའ་བླ་མ་དགེ་བའི་བཤེས་གཉེན་དག་རེ་ཞིག་འཇིག་རྟེན་
གྱི་ཁམས་ལ་ལར་འགྲོ་དོན་རྫོགས་ནས་ཞིང་། ཁམས་ལ་ཐུགས་གཏད་ཡོད་པ་
རྣམས་ཀྱི་མདུན་དུ་སོང་ནས། བསྐལ་བ་རྒྱ་མཚོའི་བར་དུ་འཇིག་རྟེན་གྱི་ཁམས་
འདིར་བཞུགས་ནས་སེམས་ཅན་གྱི་དོན་མཛད་པར་གསོལ་བ་འདེབས་ཀིན་
80



༈ ཐར་བ་བྱུང་ཆུབ་ཆེན་པོའི་ལམ།
ཡོད་བསམ་རྒྱུ། དེ་རྣམས་ཀྱང་འཇིག་རྟེན་གྱི་ཁམས་ནས་ཡུན་རིང་པོའི་བར་དུ་
བཞུགས་ནས་སེམས་ཅན་གྱི་དོན་མཛད་པར་ཞལ་གྱིས་བཞེས་སོང་བར་བསམ་
དགོས་ལ། བདེ་སྨོན་གྱི་ཚིག་རྣམས་འདོན་པའི་ཚེ་ན་ཡང་དེ་ལྟར་བྱེད་ཀིན་
ཡོད་བསམ་ནས་རང་གིས་དེ་ལྟར་བསྒོམ་དགོས་པ་ཡིན་ནོ། །དེ་ཡན་ཆད་ཀྱིས་
ཚོགས་བསགས་ཡན་ལག་བདུན་གྱི་ནང་ནས་དྲུག་སོང་ཟིན་ནས། ད་ནི་དགེ་རྩ་
བསྔོ་བ་རེད།
འདིས་མཚོན་དུས་གསུམ་བདག་གི་དགེ་བ་རྣམས།
འགྲོ་བ་སེམས་ཅན་ཀུན་གྱི་དོན་དུ་བསྔོ། །
ཀུན་ཀྱང་བླ་མེད་བྱང་ཆུབ་མྱུར་ཐོབ་ནས། །
ཁམས་གསུམ་འཁོར་བ་དུང་ནས་སྤྲུགས་གྱུར་ཅིག །
གསུངས་ནས། འདིས་མཚོན་ནས་ཟེར་རྒྱུ་དེ་འདི་ཡན་གྱི་ཚོགས་བསགས་ཡན་
ལག་བདུན་གྱི་ནང་ནས་ཕྱག་འཚལ་ནི། སྡིག་པ་བཤགས་ནི། གཞན་གྱི་དགེ་བ་
བྱེད་པ་ལ་རྗེས་སུ་ཡི་རང་བ་བྱས་ནི། ཆོས་ཀྱི་འཁོར་ལོ་སྐོར་བར་བསྐུལ་བ་བྱས་
ནི། བཞུགས་བཞེས་བྱས་ནི་ལ་སོགས་པ་དང་། དགེ་བ་གཞན་འཁོར་ལོ་བསྐོར་
ནི། ཕྱག་འཚལ་ནི། ཁ་འདོན་བཏོན་ནི་ལ་སོགས་པའི་དགེ་བ་ཇི་སྙེད་ཅིག་
བསགས་པ་ཐམས་ཅད་པོ་མར་གྱུར་ནམ་མཁའི་མཐའ་དང་མཉམ་པའི་སེམས་
ཅན་ཐམས་ཅད་ལ་སྦྱིན་ནི་ཡིན། བསྔོས་ནི་ཡིན་བསམ་སྟེ། ཀུན་ཀྱང་བླ་མེད་
བྱང་ཆུབ་མྱུར་ཐོབ་ནས། །གསུངས་ནས། དགེ་བ་དེས་སྟོབས་ཀྱིས་ཐམས་ཅད་
81



བ .
:
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ལ་སངས་རྒྱས་ཀྱི་གོ་འཕང་ཐོབ་ནས། ·་ཁམས་གསུམ་འཁོར་བའི་སེམས་ཅན་
གཅིག་ཀྱང་མ་ལྷག་པར་ཐམས་ཅད་པོར་རྣམ་པ་ཐམས་ཅད་མཁྱེན་པ་སངས་
རྒྱས་ཀྱི་གོ་འཕང་ཐོབ་པར་གྱུར་ཅིག་བསམ་དགོས་སོ། །
་དེ་ཡི་དགེ་བ་བདག་ལ་མྱུར་སྨིན་ནས། །
ཚེ་འདིར་དུས་མིན་འཆི་བ་བཅོ་བརྒྱད་ཞི། །
ནད་མེད་ལང་ཚོ་རྒྱས་པའི་ལུས་སྟོབས་ལྡན། །
དཔལ་འབྱོར་འཛད་མེད་དབྱར་གྱི་གདྨ་ལྟར། །
བདུད་དགྲའི་འཚེ་བ་མེད་ཅིང་དམ་ཆོས་སྤྱོད། །
བསམ་པའི་དོན་ཀུན་ཆོས་ལྡན་ཡིད་བཞིན་འགྲུབ། །
བསྟན་དང་འགྲོ་ལ་ཕན་ཐོགས་རྒྱ་ཆེན་འགྲུབ། །
མི་ལུས་དོན་དང་ལྡན་པ་འགྲུབ་པར་ཤོག །
གསུངས་ནས། སེམས་ཅན་ཐམས་ཅད་ལ་རང་གི་དགེ་རྩ་བསྔོས་པས། སེམས་
ཅན་ཐམས་ཅད་ཀྱང་འཁོར་བ་དང་ངན་སོང་གི་སྡུག་བསྔལ་ལས་ཐར་ཏེ་སངས་
རྒྱས་ཀྱི་གོ་འཕང་ཐོབ། དེའི་དགེ་བ་དེ་རང་ལ་སྨིན་ནས་ཚེ་འདིའི་སྟེང་གི་ཡང་།
དུས་མ་ཡིན་པའི་འཆི་བ་བཅོ་བརྒྱད་ཅེས་ནད་དང་གདོན་ལ་སོགས་པའི་འགལ་
རྐྱེན་བར་ཆད་ཐམས་ཅད་པོ་ཞི་ནས། ལུས་ལ་ནད་མེད་ལང་ཚོ་རྒྱས་པ་དང་། རྒྱུ་
ནོར་འབྱོར་བ་ཐམས་ཅད་པོ་ཡང་དབྱར་གྱི་ཆུ་མཚོ་ལྟར་དུ་རྒྱས་ཏེ། བགེགས་
--
82



༈ ཐོར་བ་བྱང་ཆུབ་ཆེན་པོའི་ལམ།
དང་དགྲ་ལ་སོགས་པའི་འཚེ་བ་ཡང་མེད་པར་དམ་པའི་ཆོས་ཚུལ་བཞིན་དུ་
བསྒྲུབས་ནས། རང་གི་བསམ་དོན་ཐམས་ཅད་པོ་ཡང་ཆོས་བཞིན་དུ་འགྲུབ་སྟེ།
ད་རེས་ཀྱི་ལུས་རྟེན་འདིའི་སྟེང་ནས་བསྟན་པ་དང་སེམས་ཅན་གྱི་དོན་རྒྱ་ཆེན་
པོ་འགྲུབ་ནས་མི་ལུས་འདི་དོན་དང་ལྡན་པ་ཞིག་ཡོང་བར་ཤོག་ཅིག་ཅེས་ཚིག་
རྗེས་དོན་དྲན་གྱི་སྒོ་ནས་བསྔོ་བ་དང་སྨོན་ལམ་འདེབས་དགོས་སོ་གསུངས།
འདི་ཡན་ཆད་སྒོ་དུ་མ་ནས་ཚོགས་བསགས་པ་ཟེར་རྒྱུ་དེ་རེད། ཚོགས་བསགས་
གང་དང་གང་ཞིག་བྱས་ཀྱང་ཚང་མ་ཡང་ནི་རང་གཞན་སེམས་ཅན་ཐམས་ཅད་
ཚེ་འདི་འཕོས་མ་ཐག་ཏུ་ནུབ་བདེ་བ་ཅན་གྱི་ཞིང་ཁམས་སུ་སྐྱེ་བའི་ཆེད་དུ་བསྔོ་
བ་སྨོན་ལམ་བྱས་ན། ཚོགས་བསགས་རྒྱུ་དེ་ཡང་བདེ་བ་ཅན་དུ་སྐྱེ་བའི་རྒྱུ་
བཞིའི་ནང་གི་གཅིག་ཡིན་པས་ཚོགས་བསགས་ཐམས་ཅད་པོ་ནུབ་བདེ་བ་ཅན་
དུ་སྐྱེ་བའི་རྒྱུ་ཉིད་དུ་འགྱུར་པས་ན་ཚང་མས་དེ་ལྟར་བྱེད་དགོས་སོ་གསུངས། དེ་
ནས།
བདེ་བ་ཅན་དུ་སྐྱེ་བར་སྨོན་ལམ་གདབ་པ།
བདག་དང་བདག་ལ་འབྲེལ་ཐོགས་ཀུན། །འདི་ནས་ཚེ་འཕོས་གྱུར་མ་ཐག །
གསུངས་ནས། འདི་མན་ཆད་ནས་བཟུང་བདེ་བ་ཅན་དུ་སྐྱེ་བའི་རྒྱུ་བཞི་པ་བདེ་
བ་ཅན་དུ་སྐྱེ་བར་སྨོན་ལམ་གདབ་པ་ཟེར་རྒྱུ་དེ་ཡིན་ལ། དུས་རྒྱུན་དུ་ཡང་བདེ་
བ་ཅན་དུ་སྐྱེ་བར་སྨོན་ལམ་གདབ་དགོས་ཏེ། སྨོན་ལམ་རྒྱས་པ་འདེབས་ན་
83



༧ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
འདི་ན་ཡོད་རྒྱུའི་སྣོད་ཀྱི་འཇིག་རྟེན་དང་བཅུད་ཀྱི་སེམས་ཅན་དང་དེ་དག་གི་
ཡོན་ཏན་རང་གི་སེམས་ལ་བླངས་ནས་སྨོན་ལམ་འདེབས་ལུགས་ཡོད་རྒྱུ་འདི་
རེད། དེ་འདྲའི་རྒྱས་པ་ཤེས་ན་ཨང་དང་པོ་རེད་དེ། དེ་འདྲ་མི་ཤེས་པ་རྣམས་
ཀྱིས་ཀྱང་། ཨེ་མ་ཧོ། ངོ་མཚར་སངས་རྒྱས་སྣང་བ་མཐའ་ཡས་དང་ཞེས་བདེ་
སྨོན་ཆུང་བ་དེ་ཚོ་ཚིག་རྗེས་དོན་དྲན་བྱས་ནས་སྨོན་ལམ་བཏབ་ནའང་ཆོག་ལ།
སྨོན་ལམ་འདེབས་ཟེར་རྒྱུ་དེ་ནི་ཁས་བཏོན་པ་ཙམ་ལ་སྨོན་ལམ་འདེབས་ཟེར་
བ་མིན་ལ། ཁས་བཏོན་པ་ལ་སྨོན་ལམ་བཏོན་ཟེར་བ་རེད། སྨོན་ལམ་འདེབས་
ཟེར་རྒྱུ་དེ་ནི་ངོ་མ་སེམས་ཀྱི་གཏིང་ནས་བདེ་བ་ཅན་གྱི་ཞིང་ཁམས་ཀྱི་བཀོད་
པ་ཐམས་ཅད་པོ་བློ་ཡུལ་དུ་བླངས་ནས་དེ་དག་གི་ཡོན་ཏན་དྲན་པར་བྱས་ཏེ།
དགའ་བ་དང་སྤྲོ་བ་བསྒོམས་ནས། ནམ་ཞིག་ན་བདག་ལ་དེ་འདྲའི་ཡོན་ཏན་
ཞིག་ཐོབ་ཨང་། ནམ་ཞིག་ན་བདག་ནི་དེ་འདྲ་བའི་ཞིང་ཁམས་ཤིག་ཏུ་སྐྱེས་
ཐུབ་ཨང་བསམ་ནས་འདུན་པ་སྟོབས་ཆེ་པོ་དང་ཀུན་སློང་ཁྱད་པར་ཅན་དང་
ལྡན་པའི་སྒོ་ནས། བདག་དེ་འདྲ་བའི་ཞིང་ཁམས་དེ་ལ་སྐྱེས་སོང་ན་བསམ་ནས་
འདུན་པ་རྩེ་གཅིག་ཏུ་གཏད་ནས་སྨོན་ལམ་བཏབ་ན་སྨོན་ལམ་འདེབས་ཟེར་
བ་ཡིན་ལ། སྨོན་ལམ་འདེབས་རྒྱུ་དེ་ཡང་གཙོ་བོ་འདུན་པ་ཡོད་རྒྱུ་དེ་གལ་ཆེ་ནི་
རེད་མ་གཏོགས་འདུན་པ་མེད་ནས་བཟུང་སྨོན་ལམ་མི་ཐེབས་ལ། འདི་ན་མར།
བདག་དང་བདག་ལ་འབྲེལ་ཐོགས་ཀུན། །
འདི་ནས་ཚེ་འཕོས་གྱུར་མ་ཐག །
8:1



༈ ཐར་བ་བྱང་ཆུབ་ཆེན་པོའི་ལམ།
ཁོ་མོ།
སྤྲུལ་པའི་སངས་རྒྱས་འོད་དཔག་མེད། །
དགེ་སློང་དགེ་འདུན་འཁོར་གྱིས་བསྐོར། །
མདུན་དུ་མངོན་སུམ་འབྱོན་པར་ཤོག །
གསུངས་ནས། བདག་རང་དང་དེ་ནས་བདག་ལ་བཟང་འབྲེལ་ངན་འབྲེལ་ཞིག་
ཐོགས་ཚད་ཀྱི་སེམས་ཅན་ཐམས་ཅད་པོ་འདི་ནས་ཚེ་འཕོས་མ་ཐག་ཏུ། སྤྲུལ་
བའི་སངས་རྒྱས་འོད་དཔག་མེད་ཅེས་འོད་དཔག་མེད་དངོས་དེ་ནུབ་བདེ་བ་
ཅན་གྱི་ཞིང་ཁམས་ན་བཞུགས་མོད། ཡིན་ན་ཡང་འོད་དཔག་མེད་ཀྱི་སྤྲུལ་བ་
འཁོར་དགེ་སློང་དགེ་འདུན་བསམ་གྱིས་མི་ཁྱབ་པ་མང་པོས་བསྐོར་ཏེ་རང་ཤི་
ཕྱི་དབུགས་ཆད་ནང་དབུགས་མ་ཆད་པའི་ཚེ་ན་རང་གི་མིག་ལམ་དུ་
མངོན་སུམ་དུ་བྱོན་ནས། མགོན་པོ་འོད་དཔག་མེད་འཁོར་དང་བཅས་པའི་ཞལ་
མཇལ། གསུང་ཐོས་དེ་ལྟ་བུ་ཞིག་ཡོང་བར་ཤོག་ཅིག་ཅེས་སྨོན་ལམ་འདེབས་
དགོས་གསུངས། དེ་ལྟར་ནུས་ཚོད་ཀྱིས་འདུན་པ་གཏད་ནས་སྨོན་ལམ་བཏབ་
ན། ཤི་ཁའི་ཚེ་ན་ཡང་དེ་ལྟར་དངོས་སུ་སྣང་ཐུབ་ལ། དགེ་བ་སྒྲུབ་མཁན་ལ་ཕྱེད་
དེ་འདྲ་ཡོད་ལ། ཤི་རན་ཁར་ད་ནི་ཁོ་རང་ལ་མགོན་པོ་འོད་དཔག་མེད་འཁོར་
དང་བཅས་པ་བསུ་མར་ཐོན་ཐལ་ལབ་རྒྱུ་དང་། བླ་མ་བྱོན་ནས་ད་ནི་ཁྱོད་ཤོག་
གསུངས་ཐལ་ཟེར་ནི་དེ་འདྲ་དངོས་སུ་དེང་སང་གོ་རྒྱུ་ཡོད་དོ། །སྔོན་ཆད་ང་རང་
རྒ་རྒས་ཤིག་ཤི་སར་ཐོན་མྱོང་། ང་དེར་ཐོན་དུས་ཁྱིམ་ཚང་དེ་བའི་བཟའ་མི་
གང་བོས་དགའ་དགའ་སྤྲོ་སྤྲོ་བྱས་ནས་བསྡད་ཡོད་ཀི དེ་ནས་ང་ལ་འདི་བཤད་
85



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
སོང་། ཁོང་གི་རྒ་རྒས་འདིས་ད་ནངས་སྔ་མོ་ནས་བཟུང་དཀར་ཁུང་ནང་ནས་
ཉི་ཟེར་འཚེར་བར་བལྟས་ཏེ། ད་ནི་དཀོན་མཆོག་གསུམ་པོ་དངོས་སུ་འདིར་ང་
བསུ་བར་ཐོན་ཡོད་ཀི ཁྱོད་ཚོས་ཁྱིམ་ལ་ཤིག་བདུག་འདྲ་བྱོས་ཟེར་ནས་བཤད་
ཀིན་འདུག་ཟེར། ནད་པ་ལ་ཡང་ན་ཚ་ཟུག་གཟེར་ཅང་ཡོད་ཀི་མེད་ཀི ནད་པ་
ཁོ་རང་བཤད་མ་དགོས་པ་རེད་དང་། མ་ཟད་ཟུར་ན་ཡོད་པའི་མི་རྣམས་ཀྱིས་
ཀྱང་དགའ་དགའ་སྤྲོ་སྤྲོ་བྱས་ནས་སེམས་སྐྱིད་པོ་བྱས་ནས་བསྡད་ན་ཆོག་རྒྱུའི་
དེ་འདྲའི་ལོ་རྒྱུས་རྒྱུ་མཚན་ཡོད་ས་རེད། ཤི་ཁའི་གནས་སྐབས་ན་སེམས་ཅན་
དེ་ཚོར་འདྲ་མི་འདྲའི་སྣང་བ་ཤར་ཡོང་རྒྱུ་ཞིག་རེད། མི་དགེ་བ་ཚབ་ཆེན་སྒྲུབ་
ཀིན་འདུག་པའི་མི་དེ་ཚོ་ཤི་ཁུའི་ཚེ་ན་ཡང་དུང་ནང་ལ་སོགས་པའི་ནང་དུ་ལྷུང་
གིན་ཡོད་སྣང་ཤར་ཏེ་ཁོ་ཡར་འཐེན་ཟེར་གིན་ཡོད་ནི་འདྲ་འདྲ། ཁོ་ཅིག་གིས་
མནན་ཡོང་གི་ཡོད་ཁུ་ཟེར་ནས་འཇིགས་པའི་སྣང་བ་འདྲ་མིན་ཤར་ནས་འཆི་བ་
ཡང་ཡོད་ལ། དེའི་ཕྱིར་ན་ཤི་ཁའི་ཚེ་ན་འཇིགས་སྐྲག་འཁྲུལ་སྣང་མང་པོ་ཞིག་
མེད་པར་མགོན་པོ་འོད་དཔག་མེད་འཁོར་དང་བཅས་པའི་ཞལ་མངོན་སུམ་དུ་
མཇལ་ཏེ་འཆི་བའི་སྡུག་བསྔལ་ལ་སོགས་པ་མེད་ནི་ཞིག་ཡོང་ན་བསམ་ནས།
འདུན་པ་གཏད་རྒྱུ་དང་སྨོན་ལམ་འདེབས་རྒྱུ་དེ་ལྟ་བུ་བྱས་ན་ཤི་ཁར་ངེས་པར་
ན་དེ་ལྟར་སྣང་ཐུབ་རྒྱུ་རེད། དེ་ནས།
དེ་མཐོང་ཡིད་དགའ་སྣང་བ་སྐྱིད། །
ཤི་བའི་སྡུག་བསྔལ་མེད་པར་ཤོག །
86



༈ ཐར་བ་བྱང་ཆུབ་ཆེན་པོའི་ལམ།
བྱང་ཆུབ་སེམས་དཔའ་མཆེད་བརྒྱད་ནི། །
རྫུ་འཕྲུལ་སྟོབས་ཀྱིས་ནམ་མཁར་བྱོན། །
བདེ་བ་ཅན་དུ་འགྲོ་བ་ཡི། །
ལམ་སྟོན་ལམ་སྣ་འདྲེན་པར་ཤོག །
གསུངས་ནས། དེའི་ཚེ་ན་མགོན་པོ་འོད་དཔག་མེད་འཁོར་དང་བཅས་པའི་ཞལ་
མཇལ་ནས་སེམས་དགའ་ཡལ་ལེ། སྣང་བ་སྐྱིད་ལྷང་ངེ་ཤི་བའི་སྡུག་བསྔལ་ལ་
སོགས་པ་མེད་པར་རང་མ་དགོས་ཤུལ་ཁའི་མི་རྣམས་ཀྱང་དགའ་དགའ་སྤྲོ་སྤྲོའི་
ངང་ནས་གནས་འདུག་རྒྱུ་ཞིག་ལ་ད་ནས་བཟུང་སྨོན་ལམ་འདེབས་དགོས་ལ།
དེའི་ཚེ་ན་བྱང་ཆུབ་སེམས་དཔའ་ནམ་མཁའི་སྙིང་པོ། བྱང་ཆུབ་སེམས་དཔའ་
སྤྱན་རས་གཟིགས། བྱང་ཆུབ་སེམས་དཔའ་འཇམ་དཔལ་དབྱངས་ལ་སོགས་
པའི་རྒྱལ་སྲས་བྱང་ཆུབ་སེམས་དཔའ་མཆེད་བརྒྱད་ནི་རྫུ་འཕྲུལ་གྱི་སྟོབས་ཀྱིས་
རང་གི་མདུན་གྱི་ནམ་མཁར་བྱོན་ཏེ། རིགས་ཀྱི་བུ། ཁྱོད་ནུབ་བདེ་བ་ཅན་གྱི་
ཞིང་ཁམས་སུ་འགྲོ་སའི་ལམ་འདི་རེད་ཅེས་འཇའ་ལམ་དར་ཐག་སྣ་ལྔའི་ལམ་
དུ་ལམ་སྟོན་བྱས་ནས་ལམ་སྣ་དྲངས་ཏེ་ནུབ་བདེ་བ་ཅན་གྱི་ཞིང་ལ་འགྲོ་ཐུབ་
པར་ཤོག་ཅིག་བསམ་ནས་སྨོན་ལམ་འདེབས་དགོས་པ་རེད། དེ་ནས།
ངན་སོང་སྡུག་བསྔལ་བཟོད་བླག་མེད། །
ལྷ་མིའི་བདེ་སྐྱིད་མི་རྟག་འགྱུར། །
87



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དེ་ལ་སྐྲག་སེམས་སྐྱེ་བར་ཤོག །
གསུངས་ནས། ངན་སོང་གནས་གསུམ་གྱི་སྡུག་བསྔལ་ཟེར་རྒྱུ་དེ་དངོས་སུ་མྱོང་
ནི་མ་དགོས་སེམས་ལ་བསམ་པ་ཙམ་གྱིས་ཀྱང་བཟོད་མི་ཐུབ་པ་དང་བསམ་
བློ་གཏོང་མི་མོས་པ་ལྟ་བུའི་སྡུག་བསྔལ་ཆེ་བོ་ཡོད་ལ།. དཔེར་ན་དམྱལ་བ་ཡང་
སོས་ཀྱི་སྡུག་བསྔལ་ལྟ་བུ་གཅིག་ལ་བསམ་བློ་བཏང་ན་ཡང་། - ས་གཞི་ཐམས་
ཅད་པོ་ལྕགས་སྲེག་ལས་གྲུབ་པ། དེའི་སྟེང་ན་མེ་ལྕེ་འདོམ་གང་རེ་མཆེད་ཀིན་
ཡོད་ས། - དེའི་སྟེང་ན་མི་རྣམས་ཀྱིས་གཅིག་གིས་གཅིག་ལ་ཞེ་སྡང་སྐྱེས་ནས་
མདའ་མདུང་མཚོན་ཆ་རྣམས་ཀྱིས་བརྒྱབ་ནས་གློ་སྙིང་ཐམས་ཅད་པོ་འབུགས་
ནས་བསད་ཀྱང་། ཡང་སོས་པར་གྱུར་ཅིག་ཅེས་ནམ་མཁའི་ཁམས་ནས་སྒྲ་
གྲགས་པའི་མོལ་ལ་ཡར
ལངས་ནས་མཚོན་འཛིངས་མི་བཟོད་པ་བྱེད་དགོས་
ལ། ལོ་དུང་ཕྱིར་མང་པོའི་རིང་དུ་དེ་འདྲའི་བཟོད་མི་ཐུབ་པའི་སྡུག་བསྔལ་མྱོང་
དགོས་ལ། དུམྱལ་བ་ཡང་སོས་ཀྱི་སྡུག་བསྔལ་ནི་དམྱལ་བའི་སྡུག་བསྔལ་ཐམས་
ཅད་ཀྱི་ནང་གི་ཆུང་ཤོས་ཡིན་ཞིང་། དེ་བཞིན་དུ་དམྱལ་བ་བསྡུས་འཇོམས་དང་
ཐུག་ནག་གིས་མཚོན་པའི་ཚ་དམྱལ་བརྒྱད་དང་གྲང་དམྱལ་བརྒྱད་ལ་སོགས་
པའི་དམྱལ་བ་བསམ་གྱིས་མི་ཁྱབ་པ་མང་པོ་ཡོད་པས། འཇིག་རྟེན་ཁམས་
ཀྱི་སྡུག་བསྔལ་ཞིག་གིས་མཚོན་དུ་མེད་པའི་ལོ་དུང་ཕྱིར་མང་པོའི་བར་དུ་མྱོང་
དགོས་པའི་སྡུག་བསྔལ་དེ་ལྟ་བུ་ཡོད་དོ། །དེ་ནས།
ལྷ་མའི་བདེ་སྐྱིད་མི་རྟག་འགྱུར། །
88



ཐར་བ་བྱང་ཆུབ་ཆེན་པོའི་ལམ།
གསུངས་ནས། འཇིག་རྟེན་གྱི་ལྷ་དང་མིའི་གནས་སུ་སྐྱེས་སོང་ན་ཡང་། ང་ཚོས་
ངན་སོང་གསུམ་གྱི་གནས་ལ་ལྟོས་ན་ལྷ་མིའི་གནས་དེ་བདེ་མོ་སྐྱིད་པོ་ཡོད་སར་
འཇོག་མོད། འོན་ཀྱང་དེ་ཡང་མི་རྟག་པ་ཡིན་པས། ཚེ་སྟོད་ཕྱུག་པོ་ཀླུ་ལྟ་བུ་ཡིན་
ཡང་ཚེ་སྨད་དབུལ་བོར་གྱུར་ནས་ལྟོ་གོས་ཙམ་ཡང་མེད་པར་གཞན་ལ་སློང་མོ་
བྱས་ནས་སྡུག་བསྔལ་ཐོན་པའི་དུས་ཚོད་ཡང་ཡོད་ལ། ལ་ཕྱེད་ཚེ་སྟོད་དབུལ་བོ་
ཡིན་ཡང་ཚེ་སྨད་ཕྱུག་པོར་འགྱུར་རྒྱུ་ཡང་ཡོད་པས། ལྷ་དང་མིའི་བདེ་བ་དེ་ཡང་
མི་རྟག་པ་ཡིན་ལ། དེའི་ཕྱིར་ན།
དེ་ལ་སྐྲག་སེམས་སྐྱེ་བར་ཤོག །
གསུངས་ནས། ཚང་མས་ཕྱུག་པོ་ཞིག་ཡོང་ན། ཐུ་མོ་ཞིག་ཡོང་ན་བསམ་གིན་
མ་འདུག
ཡུན་རིང་བོ་ཞིག་ལ་དེ་ཚོར་རྟག་པ་དང་བརྟན་པ་མེད་པས་དེ་ལ་
སྐྲག་པའི་སེམས་དང་སྐྱོ་བའི་སེམས་སྐྱེས་ནས། འཁོར་བ་འདིའི་སྡུག་བསྔལ་
ལ་འདང་བརྒྱབ་སྟེ་དེ་ལ་ཞེན་ཆགས་མེད་པ་ཞིག་ཡོང་བར་ཤོག་ཅིག་ཅེས་སྨོན་
ལམ་འདེབས་དགོས་སོ། །དེ་ནས།
ཐོག་མ་མེད་ནས་ད་ལྟའི་བར། །
འཁོར་བ་འདི་ན་ཡུན་རེ་རིང༌། །
དེ་ལ་སྐྱོ་བ་སྐྱེ་བར་ཤོག །
གསུངས་ནས། ཚེ་རབས་འཁོར་བ་ཐོག་མ་མེད་པ་ནས་ད་ལ་མ་ཐུག་གི་བར་
དུ་འཁོར་བའི་གནས་སུ་འཁོར་ནས་བསྡད་པ་ཡིན་ལ། ད་རུང་འདི་ལྟར་འཁོར་
89



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བའི་གནས་སུ་སྐྱེ་འཆི་བ་རྒྱུད་མར་མྱོངས་ནས་འདུག་དགོས་ན། ་དེ་སེམས་སྐྱོ་
ཡོང་རྒྱུ་དང་ཡིད་ཆད་འོང་བ་ཞིག་མ་གཏོགས། ངོ་མ་ཡིད་སྨོན་སྐྱེ་ས་དང་སྐྱིད་ས་
བདེ་ས་ཞིག་གཏན་ནས་མེད་ཀི་སྙམ་ནས་འཁོར་བའི་གནས་སུ་སྐྱོ་བ་སྐྱེ་ནི་ཞིག་
ཡོང་བར་ཤོག་ཅིག་ཅེས་སྨོན་ལམ་གདབ་དགོས་སོ། །
མི་ནས་མི་རུ་སྐྱེ་ཆོག་ཀྱང་། །
སྐྱེ་རྒ་ན་འཆི་གྲངས་མེད་མྱོང་། །
དུས་ངན་སྙིགས་མར་བར་ཆད་མང་། །
མི་དང་ལྷ་ཡི་བདེ་སྐྱིད་འདི། །
དུག་དང་འདྲེས་པའི་ཟས་བཞིན་དུ། །
འདོད་པ་སྤུ་ཙམ་མེད་པར་ཤོག །
གསུངས་ནས། ད་དམྱལ་བ་དང་ཡི་དྭགས་དུད་འགྲོ་སོགས་སུ་སྐྱེ་མི་དགོས་པར་
ཚེ་རབས་ཀུན་ཏུ་མི་ཁོ་ནས་སྐྱེ་བ་ལེན་ན་ཡང་།. ་མི་ཡུལ་ན་ཡང་སྐྱེ་བའི་སྡུག་
བསྔལ་དང་། རྒ་བའི་སྡུག་བསྔལ། ན་བའི་སྡུག་བསྔལ་དང་། འཆི་བའི་སྡུག་
བསྔལ་དག་ཡོད་པས་བདེ་བ་མེད་ལ། སྐྱེ་བའི་སྡུག་བསྔལ་ཆུང་བའི་སྟོབས་
ཀྱིས་མི་ཤེས་པ་ཡིན་ཡང་། རྒ་ན་འཆི་གསུམ་གྱི་སྡུག་བསྔལ་ནི་ང་ཚོས་མྱོང་བས་
གོ་བ་ཡིན་པས། དེ་འདྲའི་སྡུག་བསྔལ་གྱི་རྣམ་གྲངས་མྱོང་དགོས་པ་ལ་ཡང་ནས་
ཡང་དུ་འདོང་བརྒྱབ་ན། འགྲོ་བ་མིའི་གནས་སུ་སྐྱེས་ན་ཡང་སྐྱིད་པ་ཞིག་མེད་དེ།
90



༈ ཐར་བ་བྱང་ཆུབ་ཆེན་པོའི་ལམ།
དུས་ངན་སྙིགས་མར་བར་ཆད་མང་། །མི་དང་ལྷ་ཡི་བདེ་སྐྱིད་འདི། - །དུག་དང་
འདྲེས་པའི་ཟས་བཞིན་དུ། - '།གསུངས་ནས། དུས་ངན་སྙིགས་མ་ལྔ་བདོ་བའི་
གནས་སྐབས་འདི་ན་ཚེ་ཡི་བར་ཆད་དང་ཆོས་ཀྱི་བར་ཆད་ལ་སོགས་པའི་
འགལ་རྐྱེན་འདྲ་མི་འདྲ་མང་པོ་ཞིག་ཡོད་པས། “མི་དང་ལྷའི་གནས་ཀྱི་བདེ་སྐྱིད་
ཟེར་རྒྱུ་དེ་ཡང་སྐབས་རེ་སྐབས་རེ་ཙམ་མ་གཏོགས་ཡུན་རིང་པོར་རྟག་པ་དང་
བརྟན་པ་མེད་ལ། ·དེའི་ཕྱིར་ན་དུག་དང་འདྲེས་པའི་ཟ་མ་ལ་ཞེན་པ་མེད་པ་ལྟར་
དུ་འགྲོ་བ་ལྷ་མིའི་བདེ་སྐྱིད་ཟེར་རྒྱུ་དེར་ཡང་སྙིང་པོ་ཅི་ཡང་མེད་གི་བསམ་ནས་
ཞེན་ཆགས་ཅུང་ཟད་ཙམ་ཡང་མེད་པ་ཞིག་ཡོང་བར་ཤོག་ཅིག་ཅེས་སྨོན་ལམ་
གདབ་དགོས་སོ། །ཁྱད་པར་དུ་ཤི་ཁའི་ཚེ་དེ་ན་འཁོར་བའི་གནས་སུ་ཞེན་ཅིང་
ཆགས་པས་ཅི་ཡང་མི་ཕན་ལ། དེའི་ཚེ་ཞེན་ཆགས་བྱས་པས་ལྷག་པར་དུ་འཁོར་
པར་སྐྱེ་བྱེད་དུ་འགྲོའོ། །དེའི་ཕྱིར་ན་ཤི་ཁའི་ཚེ་ན་ཞེན་ཆགས་བྱེད་མི་ཉན་ཏེ།
ཤི་ཁའི་མཚམས་སྦྱོར་ཟེར་རྒྱུ་དེ་ཧ་ཅང་གི་སྟོབས་ཆེ་བོ་ཡིན་པས། མི་ཚེ་གཅིག་
ལ་ཆོས་སྒྲུབ་མཁན་ཡིན་ཡང་ཤི་ཁའི་མཚམས་སྦྱོར་ངན་སོང་ནས་བཟུང་སྟེ་ལུས་
ངན་པ་བླངས་འགྲོ་བ་ཡིན་ལ། དེ་བཞིན་དུ་མི་ཚེ་གཅིག་ལ་མི་དགེ་བ་སྒྲུབ་པ་
ཞིག་ཡིན་ཡང་ཤི་ཁའི་མཚམས་སྦྱོར་ཡག་པོ་ཐེབས་སོང་ནས་བཟུང་ལུས་རྟེན་
བཟང་བོ་ཐོབ་རྒྱུ་དེ་འདྲ་ཡང་ཡོད་ལ།
སྔོན་ཆད་ལོ་རྒྱུས་ཤིག་གི་ནང་ན་མི་ཚེ་གཅིག་ལ་སེམས་ཅན་གསོད་འདུག་པའི་
ཤན་པ་ཞིག་འཆི་ཁའི་ཚེ་དཀོན་མཆོག་གསུམ་པོར་གསོལ་བ་བཏབ་སྟེ་ཐལ་མོ་
91



མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ལན་གཅིག་སྦྱར་བའི་སྟོབས་ཀྱིས། སྐྱེ་བ་རྗེས་མར་ཕག་ལུས་བློངས་ཀྱང་ལག་
ཡ་མིའི་ལག་པ་ཅན་ཞིག་གི་སྐྱེ་བ་བླངས་སོང་བར་གསུངས།“དེའི་ཕྱིར་ན་དཀོན་
མཆོག་གསུམ་གྱི་བདེན་པ་ཟེར་རྒྱུ་དེ་བསམ་གྱིས་མི་ཁྱབ་པ་ཡིན་པས། མི་ཚེ་
གཅིག་ལ་མི་དགེ་བ་བསྒྲུབས་ཏེ་དཀོན་མཆོ་
ན་མཆོག་གསུམ་ལ་དད་པ་ལན་རེ་ཙམ་
མ་གཏོགས་འཇོག་མ་ཐུབ་ཀྱང་དགེ་བ་བསམ་གྱིས་མི་ཁྱབ་པ་ཆེན་པོ་ཡིན་ལ།
དེའི་ཕྱིར་ན་སྤྱིར་འཁོར་བའི་གནས་ལ་ཞེན་ཆགས་མེད་པར་སྨོན་ལམ་འདེབས་
རྒྱུ་དང་།： ཁྱད་པར་དུ་ཤི་ཁའི་ཚེ་ན་ནུབ་བདེ་བ་ཅན་གྱི་ཞིང་ཁམས་ལ་འདུན་པ་
གཏད་རྒྱུ་ནི་གལ་ཆེ་ནི་རེད་མ་གཏོགས། ཤུལ་ཁར་ཞེན་ཆགས་བྱེད་རྒྱུ་ལ་དོན་
ཡོད་པ་མིན་ནོ། །དེ་ནས།
ཉེ་དུ་ཟས་ནོར་མཐུན་གྲོགས་རྣམས། །
མི་རྟག་སྒྱུ་མ་རྨི་ལམ་བཞིན། །
ཆགས་ཞེན་སྤུ་ཙམ་མེད་པར་ཤོག །
ས་ཆ་ཡུལ་རིས་ཁང་ཁྱིམ་རྣམས། །
རྨི་ལམ་ཡུལ་གྱི་ཁང་ཁྱིམ་ལྟར། །
བདེན་པར་མ་གྲུབ་ཤེས་པར་ཤོག །
གསུངས་ནས།… ཉེ་དུ་ཟས་ནོར་དང་གྲོགས་དགའ་མཛའ་ལ་སོགས་པ་རྣམས་
ཀྱང་། དཔེར་ན་རྨི་ལམ་གྱི་སྐབས
ང་བ་ཞིག་ཤིར་ཡ་
92



༈ ཐར་བ་བྱང་ཆུབ་ཆེན་པོའི་ལམ།
སད་པའི་ཚེ་ན་གར་སོང་འདིར་སོང་སོགས་ཅི་ཡང་སྨྲ་རྒྱུ་མེད་པ་བཞིན་དུ།
དུ་ཟས་ནོར་ལ་སོགས་པ་རྣམས་ཀྱང་དེ་དང་འདྲ་བས། ཡུན་རིང་དུ་ལོངས་སྤྱོད་
ཁོམ་དང་འགྲོགས་ལོང་སོགས་མེད་པས་ན། དེ་དག་ལ་ཞེན་ཆགས་སྤུ་ཙམ་ཡང་
མེད་པར་ཤོག་ཅིག་ཅེས་སྨོན་ལམ་གདབ་དགོས་ལ། དེ་བཞིན་དུ་ས་ཆ་དང་ཡུལ་
སྡེ་གནས་ཁང་དང་ཡོ་བྱད་གང་ཡིན་ཡང་རྨི་ལམ་གྱི་སྣང་བ་ལྟ་བུ་ལས་བདེན་
པར་གྲུབ་པ་རྡུལ་ཙམ་ཡང་མེད་བསམ་ནས་དེ་ཚོར་ཞེན་ཆགས་མེད་ནི་ཞིག་ཡོང་
བར་ཤོག་ཅིག་བསམ་ཏེ་སྨོན་ལམ་གདབ་དགོས་སོ་གསུངས། དེ་ནས།
ཐར་མེད་འཁོར་བའི་རྒྱ་མཚོ་ནས། །
ཉེས་ཆེན་བཙོན་ནས་ཐར་བ་བཞིན། །
བདེ་བ་ཅན་གྱི་ཞིང་ཁམས་སུ། །
ཕྱི་ལྟས་མེད་པར་འབྲོས་པར་ཤོག །
གསུངས་ནས། རྗེས་སུ་ཤི་བའི་ཚེ་ན་ཡང་འཁོར་བ་སྡུག་བསྔལ་གྱི་རྒྱ་མཚོ་ཆེན་
པོའི་གནས་འདི་ལས། དཔེར་ན་ཉེས་པ་ཆེན་པོ་བཟོས་ཡོད་པའི་མི་ཞིག་བཙོན་
ཁང་ནང་དུ་ཚུད་ཡོད་ན། ཁོ་བཙོན་ཁང་འདི་ལས་ནམ་ཞིག་ན་ཐར་ཐུབ་ཨང་
བསམ་ནས་ཐབས་དུ་མའི་སྒོ་ནས་ཨེ་ཐར་ལྟ་ཞིང་། གལ་ཏེ་ཐར་སོང་ན་ཕྱི་ལྟས་
ཙམ་ཡང་མི་བྱེད་པར་བྲོས་འགྲོ་ལ། དེ་བཞིན་དུ་འཁོར་བའི་གནས་ལས་ནམ་
ཞིག་ན་ཐར་ཏེ་ནུབ་བདེ་བ་ཅན་གྱི་ཞིང་ཁམས་ལ་སྐྱེ་ཐུབ་ཨང་བསམ་ནས། ད་
ནས་ནུས་ཚོད་ཀྱིས་འདུན་པ་གཏད་ཅིང་། ཤི་ཁའི་ཚེ་ན་ནུབ་བདེ་བ་ཅན་གྱི་ཞིང་
93



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཁམས་ལ་བཙོན་པ་བཙོན་ནང་ནས་ཐར་བ་བཞིན་དུ་ཕྱི་ལྟས་ཙམ་ཡང་མི་བྱེད་
པར་འགྲོ་ཐུབ་པ་ཞིག་ཡོང་བར་ཤོག་ཅིག་བས་
ཅིག་བསམ་ནས་སྨོན་ལམ་འདེབས་དགོས་
་སོ་གསུངས། དེ་ནས། “
ཆགས་ཞེན་འཁྲི་བ་ཀུན་བཅད་ནས། །
བྱ་རྒོད་ནི་ནས་ཐར་བ་བཞིན། །
ནུབ་ཀྱི་ཕྱོགས་ཀྱི་ནམ་མཁའ་ལ།
འཇིག་རྟེན་ཁམས་ནི་གྲངས་མེད་པ། །
སྐད་ཅིག་ཡུད་ལ་བགྲོད་བྱས་ནས། །
བདེ་བ་ཅན་དུ་ཕྱིན་པར་ཤོལ། །
གསུངས་ནས། འཁོར་བའི་གནས་ལ་ཆགས་ཞེན་འཁྲི་བ་ཐམས་ཅད་པོ་བཅད་
ནས་གསུངས་ཏེ། འཁོར་བའི་གནས་ཀྱི་རྒྱུ་འབྱོར་བ་སོགས་ལ་ཆགས་སོང་
ནས་བཟུང་སྟེ་ནུབ་བདེ་བ་ཅན་གྱི་ཞིང་ལ་སྐྱེ་མི་ཐུབ་པས། བྱ་རྒོད་རྙི་ལས་ཐར་
བ་བཞིན་དུ་བྱ་རྒོད་རྙི་ནང་ལས་ཐར་ན་ནམ་མཁའི་ཁམས་ལ་ཤར་གྱིས་འཕུར་
འགྲོ་རྒྱུ་མ་གཏོགས་ཕྱིར་འཁོར་གིན་མི་འདུག་ལ། དེ་བཞིན་ནུབ་བདེ་བ་ཅན་
གྱི་ཞིང་ཁམས་ལ་འཇིག་རྟེན་གྲངས་མེད་པ་མང་པོ་སྐད་ཅིག་ལ་རྫུ་འཕྲུལ་གྱིས་
བགྲོད་ནས། ཕྱི་ལྟས་ཙམ་ཡང་མི་བྱེད་པར་ནུབ་བདེ་བ་ཅན་གྱི་ཞིང་ཁམས་ལ་
འགྲོ་ཐུབ་པར་ཤོག་ཅིག་བསམ་ནས་དེ ་སྨོན་ལམ་འདེབས་དགོས་སོ། །དེ་
94



༈ ཐར་བ་བྱང་ཆུབ་ཆེན་པོའི་ལམ།
དེ་རུ་སངས་རྒྱས་འོད་དཔག་མེད། །
མངོན་སུམ་བཞུགས་པའི་ཞལ་མཐོང་ནས། །
སྒྲིབ་པ་ཐམས་ཅད་དག་པར་ཤོག །
སྐྱེ་གནས་བཞི་ཡི་མཆོག་གྱུར་པ། །
མེ་ཏོག་པདྨའི་སྙིང་པོ་ལ། །
བརྫུས་ཏེ་སྐྱེ་བ་ལེན་པར་ཤོག །
གསུངས་ནས། རང་ནུབ་བདེ་བ་ཅན་གྱི་ཞིང་ཁམས་ལ་སྐྱེས་ཏེ། དེ་རུ་བཞུགས་
པའི་སངས་རྒྱས་འོད་དཔག་མེད་ཀྱི་ཞལ་མཇལ་གསུང་ཐོས་པས། ད་སྔོན་
བསགས་པའི་མཚམས་མེད་པ་ལྔ་དང་། མི་དགེ་བ་བཅུ་ལ་སོགས་པའི་ལས་
ངན་གྱི་སྒྲིབ་པ་ཐམས་ཅད་པོ་ལྷག་མེད་དུ་བྱུང་ནས། སྐྱེ་གནས་ཐམས་ཅད་ཀྱི་
ནང་གི་མཆོག་ཏུ་གྱུར་པ་མེ་ཏོག་པདྨའི་སྙིང་པོ་ལ་བརྫུས་ཏེ་སྐྱེ་བ་ལེན་རྒྱུ་དེ་ཡིན་
པས། ནུབ་བདེ་བ་ཅན་གྱི་ཞིང་ཁམས་ཀྱི་མེ་ཏོག་པདྨ་འདབ་མ་སྟོང་དང་ལྡན་
པའི་དབུས་ནི་ལུས་ཀྱང་ད་ལྟའི་ལུས་ལྟ་བུ་ཞིག་མ་ཡིན་པར། ལྷ་ཡི་ལུས་ཡིད་དུ་
འོང་བ་དེ་ལྟ་བུའི་རང་བཞིན་ཅན་ཞིག་གི་སྐྱེ་བ་ལེན་ཐུབ་པར་ཤོག་ཅིག་བསམ་
ནས་སྨོན་ལམ་འདེབས་དགོས་སོ། །དེ་ནས།
སྐད་ཅིག་ཉིད་ལ་ལུས་རྫོགས་ནས། །
95



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
མཚན་དཔེ་ལྡན་པའི་ལུས་ཐོབ་ཤོག །
གསུངས་ནས། སྐད་ཅིག་ཉིད་ལ་ལུས་ཀྱི་ལང་ཚོ་ཐམས་ཅད་ཀྱང་ཡོངས་སུ་
རྫོགས་ནས། དེ་ཡང་གཟུགས་མཛེས་པ་ལྟ་ན་སྡུག་པ། ཡིད་དུ་འོང་བ་ལ་
སོགས་པའི་ལུས་ཀྱི་ཡོན་ཏན་ཐམས་ཅད་ཆ་ཚང་ཞིང་། མཚན་བཟང་པོ་སུམ་
ཅུ་རྩ་གཉིས། དཔེ་བྱད་བཟང་པོ་བརྒྱད་ཅུ་ལ་སོགས་པ་དང་ལྡན་པའི་ལུས་རྟེན་
བཟང་བོ་ཞིག་ནུབ་བདེ་བ་ཅན་གྱི་མེ་ཏོག་པདྨའི་སྙིང་པོ་ལ་བརྫུས་ཏེ་སྐྱེ་བ་ལེན་
ཐུབ་པར་ཤོག་ཅིག་བསམ་ནས་ད་ལྟ་ནས་ཀྱང་སྨོན་ལམ་འདེབས་རྒྱུ་དང་འདུན་
པ་གཏད་རྒྱུ་གལ་ཆེའོ་གསུངས། དེ་ནས།
མི་སྐྱེ་དོགས་པའི་ཐེ་ཚོམ་གྱིས། །
ལོ་གྲངས་ལྔ་བརྒྱའི་བར་དག་དུ། །
ནང་དེར་བདེ་སྐྱིད་ལོངས་སྤྱོད་ལྡན། །
སངས་རྒྱས་གསུང་ནི་ཐོས་ན་ཡང་།
མེ་ཏོག་ཁ་ནི་མི་ཕྱེ་བས། །
སངས་རྒྱས་ཞལ་མཇལ་ཕྱི་བའི་སྐྱོན། །
དེ་འདྲ་བདག་ལ་མི་འབྱུང་ཤོག །
གསུངས་ནས། བདེ་བ་ཅན་དུ་སྐྱེ་བའི་རྒྱུ་བཞི་རང་རྒྱུད་ལ་ཚང་ན་ངེས་པར་ན་
བདེ་བ་ཅན་གྱི་ཞིང་ཁམས་ལ་སྐྱེ་ཐུབ་སྟེ། སངས་རྒྱས་ཀྱིས་སྐྱེས་ཞེས་གསུངས་
96



༈ ཐར་བ་བྱང་ཆུབ་ཆེན་པོའི་ལམ།
ཡོད་པས་སྐྱེ་ཡང་ཐུབ་བོ། །འོན་ཀྱང་བདེ་བ་ཅན་དུ་སྐྱེ་བའི་རྒྱུ་བཞི་ཚང་ན་ཡང་
དེར་ཨེ་སྐྱེ་མི་སྐྱེ་བསམ་ནས་ཐེ་ཚོམ་ཡོད་མི་ཉན་པ་རེད་མ་གཏོགས། ཐེ་ཚོམ་
ཡོད་ནས་བཟུང་ལོ་གྲངས་ལྔ་བརྒྱའི་བར་དུ་ནུབ་བདེ་བ་ཅན་གྱི་མེ་ཏོག་པདྨའི་
སྦུབས་སུ་སྐྱེས་ནས། ནང་དེར་བདེ་སྐྱིད་ལོངས་སྤྱོད་ལ་རོལ་ནས་སངས་རྒྱས་
འོད་དཔག་མེད་ཀྱི་གསུང་ཐོས་ན་ཡང་ཞལ་མི་མཇལ་ཏེ། མེ་ཏོག་གི་ཁ་ལོ་ལྔ་
བརྒྱའི་བར་དུ་ཕྱེ་མི་ཐུབ་པས་སོ། །དེ་ལྟར་ལོ་མང་པོའི་བར་དུ་སངས་རྒྱས་འོད་
དཔག་མེད་ཀྱི་ཞལ་མི་མཇལ་བར་འདུག་དགོས་པས་ན། རང་ལ་དེ་ལྟ་བུ་ཞིག་
མི་འབྱུང་བར་ཤོག་ཅིག་བསམ་ནས་ད་ནས་དེ་ལྟར་སྨོན་ལམ་འདེབས་དགོས་
ལ། མེ་ཏོག་པདྨའི་ནང་དུ་སྐྱེས་ན་ཡང་། འཁོར་བའི་གནས་འདི་ལ་ལྟོས་ན་བདེ་
སྐྱིད་ལོངས་སྤྱོད་ཐམས་ཅད་ལྡན་པ་ཡིན་ཡང་། རེད་དེ་ནུབ་བདེ་བ་ཅན་གྱི་ཞིང་
ཁམས་ལ་བལྟས་ན་དེ་ཡང་སྡུག་བསྔལ་ཅན་ཞིག་ཡིན་རྒྱུ་རེད། འོད་དཔག་མེད་
ཀྱི་གསུང་ནི་ཐོས་ལ། ཞལ་མཇལ་མི་ཐུབ་པ་དེ་ལྟ་བུ་ཞིག་ཡིན་པས་སོ། །དེའི་
ཕྱིར་ན་ད་ནས་བཟུང་རང་ལ་བདེ་བ་ཅན་དུ་སྐྱེ་བའི་རྒྱུ་བཞི་ཚང་ཡོད་ན་རང་ཉིད་
བདེ་བ་ཅན་ལ་སྐྱེ་ཐུབ་བསམ་ནས་དད་པ་བཞག་འདུན་པ་གཏད་དེ་ཡིད་ཆེས་
བྱས་ནས། ནུབ་བདེ་བ་ཅན་ལ་སྐྱེས་མ་ཐག་ཏུ་མེ་ཏོག་པདྨའི་ཁ་ཕྱེས་ཏེ་སངས་
རྒྱས་འོད་དཔག་མེད་ཀྱི་ཞལ་མཇལ་ཐུབ་པ་ཞིག་ཡོང་ན་བསམ་ནས་འདུན་པ་
གཏད་དགོས་ནི་རེད། དེ་ནས།
སྐྱེས་མ་ཐག་ཏུ་མེ་ཏོག་ཕྱེ། །
97



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
འོད་དཔག་མེད་པའི་ཞལ་མཐོང་ཤོག །།
བསོད་ནམས་སྟོབས་དང་རྫུ་འཕྲུལ་གྱིས། །
ལག་པའི་མཐིལ་ནས་མཆོད་པའི་སྤྲིན། །
བསམ་མི་ཁྱབ་པར་སྤྲོས་བྱས་ནས། །
སངས་རྒྱས་འཁོར་བཅས་མཆོད་པར་ཤོག །
གསུངས་ནས། ནུབ་བདེ་བ་ཅན་གྱི་ཞིང་ཁམས་ལ་སྐྱེས་མ་ཐག་ཏུ་མེ་ཏོག་པདྨའི་
ཁ་ཕྱེ། མགོན་པོ་འོད་དཔག་མེད་ཀྱི་ཞལ་མཇལ། དེ་ནས་རང་གི་བསོད་ནམས་
དང་རྫུ་འཕྲུལ་གྱི་སྟོབས་ཀྱིས་ལག་པའི་མཐིལ་ནས་མཆོད་པའི་ལྷ་མོ་མང་པོ་
སྤྲོས། མཆོད་པའི་ལྷ་མོ་རྣམས་ཀྱིས་ཀྱང་མེ་ཏོག་བདུག་སྤོས་མར་མེ་དྲི་ཆབ་
ལ་སོགས་པའི་མཆོད་རྫས་དུ་མ་མགོན་པོ་འོད་དཔག་མེད་འཁོར་དང་བཅས་
པའི་མདུན་དུ་སོང་ནས་མཆོད་པ་ཕུལ་ཐུབ་པའི་རྫུ་འཕྲུལ་དང་ནུས་པ། ཡོན་
ཏན་དེ་ལྟ་བུ་ལྡན་ནི་ཞིག་ཡོང་བར་ཤོག་ཅིག་ཅེས་སྨོན་ལམ་འདེབས་དགོས་སོ་
གསུངས། དེ་ནས།
དེ་ཚེ་དེ་བཞིན་བཤེགས་པ་དེས། །
ཕྱག་གཡས་བརྐྱངས་ནས་མགོ་ལ་བཞག །
བྱང་ཆུང་ལུང་བསྟན་ཐོབ་པར་ཤོག །
ཟབ་དང་རྒྱ་ཆེའི་ཆོས་ཐོས་ནས། །
98



༈ ཐར་བ་བྱང་ཆུབ་ཆེན་པོའི་ལམ་
རང་རྒྱུད་སྨིན་ཅིང་གྲོལ་བར་ཤོག །
གསུངས་ནས། ：དེའི་ཚེ་ན་མགོན་པོ་འོད་དཔག་མེད་ཀྱི་ཕྱག་གཡས་པ་པདྨའི་
འདབ་མ་ལྟར་མཉམ་པ་དེ་རང་གི་མགོ་ཐོག་ཏུ་བཞག་སྟེ་རིགས་ཀྱི་བུ་ཁྱེད་མ་
འོངས་པའི་གནས་སྐབས་ནི། ཞིང་ཁམས་འདི་ཞེས་བྱ་བ་ལ་སངས་རྒྱས་འདི
ཞེས་བྱ་བའི་ངོ་བོར་མངོན་པར་རྫོགས་པར་འཚང་རྒྱ་རྒྱུ་ཡིན་ཞེས་བྱང་ཆུབ་ཏུ་
ལུང་བསྟན་པ་ཐོབ་དང་། དེ་ནས་སངས་རྒྱས་འོད་དཔག་མེད་ཀྱི་མདུན་ནས་
ཟབ་པ་དང་རྒྱ་ཆེ་བའི་ཆོས་མང་པོ་ཐོས་ནས། རང་རྒྱུད་སྨིན་ཅིང་སྒྲིབ་པ་ལས་
གྲོལ་ཏེ་ཡོན་ཏན་ཐམས་ཅད་ཀྱང་འབད་རྩོལ་མེད་པར་རང་ཤུགས་ཀྱིས་རྒྱུད་ལ་
སྐྱེ་ཐུབ་པ་དེ་ལྟ་བུ་ཞིག་ཡོང་བར་ཤོག་ཅིག་བསམ་ནས་དེ་ལྟར་འདུན་པ་གཏད་
པར་བྱའོ། །དེ་ནས།.
སྤྱན་རས་གཟིགས་དང་མཐུ་ཆེན་ཐོབ། །
རྒྱལ་སྲས་ཐུ་བོ་རྣམ་གཉིས་ཀྱིས། །
བྱིན་གྱིས་བརླབས་ཤིང་རྗེས་བཟུང་ཤོག །
ཉིན་རེ་བཞིན་དུ་ཕྱོགས་བཅུ་ཡི། །
སངས་རྒྱས་བྱང་སེམས་དཔག་མེད་པ། །
འོད་དཔག་མེད་པ་མཆོད་པ་དང་། །
ཞིང་དེར་བལྟ་ཕྱིར་འབྱོན་པའི་ཚེ། །
.
99



•
：
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དེ་དག་ཀུན་ལ་བསྙེན་བཀུར་ཞིང་།:།:
ཆོས་ཀྱི་བདུད་རྩི་ཐོབ་པར་ཤོག།
གསུངས་ནས། རྒྱལ་སྲས་བྱང་ཆུབ་སེམས་དཔའ་སྤྱན་རས་གཟིགས་དང་། རྒྱལ་
སྲས་བྱང་ཆུབ་སེམས་དཔའ་ཐུ་ཆེན་ཐོབ་སྟེ་མགོན་པོ་འོད་དཔག་མེད་ཀྱི་གཡས་
གཡོན་ན་བཞུགས་པའི་རྒྱལ་སྲས་བྱང་ཆུབ་སེམས་དཔའ་རྣམ་པ་གཉིས་ཀྱིས་
ཀྱང་བྱིན་གྱིས་བརླབས་ཏེ་རྗེས་སུ་བཟུང་ནས།: “ཉིན་རེ་རེ་བཞིན་དུ་མགོན་པོ་
འོད་དཔག་མེད་ཀྱི་མདུན་དུ་ཕྱོགས་བཅུའི་ཞིང་རབ་འབྱམས་ཀྱི་སངས་རྒྱས་
ཐམས་ཅད་བྱོན་ནས་འོད་དཔག་མེད་ཀྱི་ཞལ་མཇལ་ཏེ། “མཆོད་པ་ཕུལ་ཞིང་
ཆོས་ལ་གསན་པའི་ཚེ་ན། རང་གིས་ཀྱང་ཕྱོགས་བཅུའི་ཞིང་རབ་འབྱམས་ནས་
བྱོན་པའི་སངས་རྒྱས་ཐམས་ཅད་ཀྱི་ཞལ་མཇལ་ཞིང་། མཆོད་པ་ཕུལ་ཏེ། དེ་
དག་གི་མདུན་ནས་ཆོས་ཞུ་རྒྱུ་ལ་སོགས་པ་དེ་ལྟ་བུ་བྱེད་ཐུབ་པ་ཉིད་དུ་ཡོང་བར་
ཤོག་ཅིག་ཅེས་སྨོན་ལམ་འདེབས་དགོས། དེ་ནས། །
རྫུ་འཕྲུལ་ཐོགས་པ་མེད་པ་ཡིས།:|: :
མངོན་དགའི་ཞིང་དང་དཔལ་ལྡན་ཞིང་། །
ལས་རབ་རྫོགས་དང་སྟུག་པོ་བཀོད། །
སྔ་དྲོ་དེ་དག་རྣམས་སུ་འགྲོ། ། དེས
མི་བསྐྱོད་རིན་འབྱུང་དོན་ཡོད་གྲུ་
100 ，



༈ ཐར་བ་བྱང་ཆུབ་ཆེན་པོའི་ལམ།
རྣམ་སྣང་ལ་སོགས་སངས་རྒྱས་ལ། །
དབང་དང་བྱིན་རླབས་སྡོམ་པ་ཞུ། །
མཆོད་པ་དུ་མས་མཆོད་བྱས་ནས། །
དགོང་མོ་བདེ་ལ་ཅན་ཉིད་དུ། །
དཀའ་ཚེགས་མེད་པར་སླེབ་པར་ཤོག །
གསུངས་ནས། རྫུ་འཕྲུལ་ལ་མངའ་དབང་འབྱོར་བའི་སྟོབས་ཀྱིས། ཤར་ན་
མངོན་པར་དགའ་བའི་ཞིང་ཁམས། ལྷོ་ན་དཔལ་དང་ལྡན་པའི་ཞིང་ཁམས།
བྱང་ན་ལས་རབ་རྫོགས་པའི་ཞིང་ཁམས། དབུས་ན་འོག་མིན་སྟུག་པོ་བཀོད་
པའི་ཞིང་ཁམས་ལ་སོགས་པའི་ཞིང་ཁམས་མང་པོ་ཡོད་ལ། རང་དེ་དག་རྣམས་
སུ་འགྲོ་བསམ་ནས་བཟུང་སྟེ་མཐའ་གཅིག་ཏུ་ནུབ་བདེ་བ་ཅན་གྱི་ཞིང་ནས་
འདུག་མི་དགོས་ཏེ། སྔ་དྲོའི་ཚེ་ན་ཞིང་ཁམས་གཞན་རྣམས་ལ་སོང་ནས་སངས་
རྒྱས་མི་བསྐྱོད་པ་དང་། སངས་རྒྱས་རིན་ཆེན་འབྱུང་ལྡན་དང་། སངས་རྒྱས་
དོན་ཡོད་གྲུབ་པ་དང་། སངས་རྒྱས་རྣམ་པར་སྣང་མཛད་ལ་སོགས་པའི་ཕྱོགས་
བཞིའི་ཞིང་ཁམས་ན་བཞུགས་པའི་སངས་རྒྱས་ཐམས་ཅད་ཀྱི་མདུན་དུ་སོང་
ནས་དབང་དང་སྡོམ་པ་ཞུ་བ་དང་། དེ་ནས་མཆོད་པ་དུ་མས་ཡོངས་སུ་མཆོད་
དེ། ཡང་དགོང་ཁའི་ཚེ་ན་བདེ་བ་ཅན་གྱི་ཞིང་ཁམས་ལ་དཀའ་ཚེགས་གང་ཡང་
མེད་པར་སྐྱེས་བུ་སྟོབས་ལྡན་གྱི་ལག་པ་བརྐྱངས་བསྐུམས་ཙམ་གྱི་ཡུན་ཡང་མི་
འགོར་བར་རྫུ་འཕྲུལ་གྱི་སྟོབས་ཀྱིས་ཡོང་ཐུབ་པས་ན། རང་དེ་འདྲ་ཞིག་འོང་བ་
1 0 1



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ལ་སྨོན་ལམ་གདབ་པར་བྱའོ་གསུངས། དེ་ནས་
པོ་ཊ་ལ་དང་ལྕང་ལོ་ཅན། །
རྔ་ཡབ་གླིང་དང་ཨོ་རྒྱན་ཡུལ། །
སྤྲུལ་སྐུའི་ཞིང་ཁམས་བྱེ་བར་བསྒྱུར། །
སྤྱན་རས་གཟིགས་དང་སྒྲོལ་མ་དང་། །
ཕྱག་རྡོར་པད་འབྱུང་བྱེ་བ་བརྒྱུ། །
མཇལ་ཞིང་མཆོད་པ་རྒྱ་མཚོས་མཆོད།
དབང་དང་གདམས་ངག་ཟབ་མོ་ཞུ། །
མྱུར་དུ་རང་གནས་བདེ་ཆེན་ཞིང་། །
ཐོགས་པ་མེད་པར་ཕྱིན་པར་ཤོག །
གསུངས་ནས། འཇིག་རྟེན་འདིའི་ཞིང་ཁམས་ཀྱི་དབང་དུ་བྱས་ན་ཡང་པོ་ཊ་ལ་
དང་ལྕང་ལོ་ཅན་ཟེར་རྒྱུ། དེ་ནས་ཨོ་རྒྱན་རིག་པ་འཛིན་པའི་གནས་ཟེར་ནི་འདྲ།
ཟངས་མདོག་དཔལ་གྱི་རི་བོ་པདྨ་འོད་ཀྱི་གཞལ་ཡས་ལྟ་བུ་དང་། བྱང་ཤམ་བྷ་
ལ་ལ་སོགས་པའི་འཛམ་གླིང་བྱེ་བ་ཕྲག་བརྒྱ་ན་སྤྱན་རས་གཟིགས་བྱེ་བ་ཕྲག་
བརྒྱ་ཐམ་པ། རྗེ་བཙུན་སྒྲོལ་མ་ཕྲག་བརྒྱ་ཐམ་པ། ཕྱག་ན་རྡོ་རྗེ་ཕྲག་བརྒྱ་ཐམ་
པ། སློབ་དཔོན་པདྨ་འབྱུང་གནས་ཕྲག་བརྒྱ་ཐམ་པ་ལ་སོགས་པ་ས་སྤྱོད་
ཞིང་ཁམས་ལྕང་ལོ་ཅན་དང་། ཟངས་མདོག་དཔལ་གྱི་རི་སོགས་ན་བཞུགས་
102
，



- .
༈ ཐར་བ་བྱང་ཆུབ་ཆེན་པོའི་ལམ།
ཡོད་པས། དེ་དག་གི་མདུན་དུ་ཡང་བདེ་བ་ཅན་ནས་རྫུ་འཕྲུལ་གྱི་སྟོབས་ཀྱིས་
འོང་སྟེ་གུ་རུ་རིན་པོ་ཆེ་དང་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་
མདུན་ནས་ཆོས་དང་གདམས་པ་ཞུས་ཏེ་སླར་ནུབ་བདེ་བ་ཅན་གྱི་ཞིང་ཁམས་ལ་
ཐོགས་པ་མེད་པར་སྐད་ཅིག་ཉིད་ལ་འཕུར་སོང་ན་ཆོག་པས། དེ་དག་གི་ཡོན་
ཏན་དྲན་པར་བྱས་ཏེ། རང་གིས་ཀྱང་ད་རེས་ཀྱི་ལུས་རྟེན་འདི་དོར་རྗེས་དེ་འདྲ་
ཉིད་ཐོབ་པར་ཤོག་ཅིག་བསམ་ནས་སྨོན་ལམ་གདབ་དགོས། དེ་ནས།
ཤུལ་གྱི་ཉེ་དུ་གྲྭ་སློབ་སོགས། །
ལྷ་ཡི་མིག་གིས་གསལ་བར་མཐོང་།
སྲུང་སྐྱོབ་བྱིན་གྱིས་རློབ་བྱེད་ཅིང་། །
འཆི་དུས་ཞིང་དེར་འཁྲིད་པར་ཤོག །
གསུངས་ནས། རང་ནུབ་བདེ་བ་ཅན་གྱི་ཞིང་ཁམས་སུ་སྐྱེས་ཚར་བའི་རྗེས་སུ།
དེ་ནས་བླ་མ་ཞིག་ཡིན་ན་རང་གི་ཤུལ་ན་ཡོད་པའི་གྲྭ་བ་དང་སློབ་མ་སོགས།
རང་གར་གྱི་མི་ཕལ་བ་ཞིག་ཡིན་ན་རང་གི་ཤུལ་ན་ཡོད་པའི་གཉེན་ཉེ་བ་གྲོགས་
དགའ་མཛའ། ཕ་མ་ཕུ་ནུ་བུ་ཚ་བུ་རྒྱུད་ལ་སོགས་པར་ཡང་། ལྷ་ཡི་མིག་གིས་
ལྟ་དུས་དངོས་སུ་གསལ་བོར་མཐོང་ཐུབ་པས། དེ་དག་གི་ཁ་འཛིན་སྡོང་གྲོགས་
མཛད་དེ་མཐུན་སྒྲུབ་དང་རོགས་རམ་བྱས། འགལ་རྐྱེན་ལས་སྐྱོབ་རོགས་བྱས་
ཏེ་བྱིན་གྱིས་རློབ་པར་བྱེད། རྗེས་སུ་དེ་དག་འཆི་བའི་ཚེ་ནའང་རང་མགོན་པོ་
འོད་དཔག་མེད་དང་ལྷན་ཅིག་ཏུ་འཇིག་རྟེན་གྱི་ཁམས་འདིར་འོང་ནས་དེ་ཚོར་
པ
103
ས



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ལམ་སྟོན་ལམ་སྣ་དྲངས་ཏེ། ནུབ་བདེ་བ་ཅན་གྱི་ཞིང་ཁམས་སུ་ཁྲིད་ཐུབ་པ་དེ་
འདྲ་བ་ཞིག་ཡོང་བར་ཤོག་ཅིག་ཅེས་སྨོན་ལམ་གདབ་དགོས་སོ་གསུངས། ང་
ཚོས་ད་ནས་དེ་ལྟ་བུའི་སྨོན་ལམ་བཏབ་པ་ཡིན་ན་རྗེས་སུ་ངེས་པར་ན་དེ་ལྟར་
ཐུབ་ལ། ངས་ཁྱོད་ཚོར་ལོ་རྒྱུས་ཤིག་བཤད། སྔོན་ཆད་བླ་མ་ཡིད་བཞིན་ནོར་
བུ་ཁྱི་ཉ་ཟེར་སའི་ས་དེ་ན་ཡོད་པའི་སྐབས་སུ་ཁོང་ལ་ར་རྒན་ཞིག་གསོ་རྒྱུ་ཡོད་
ལ། ར་མ་དེ་ཁོང་རིག་གར་བྱོན་ན་ཡང་ཁྲོད་ནས་འགྲོ་རྒྱུ་དང་། ཁོང་གིས་ར་
མ་དེའི་རྣ་ནང་ལ་ཆོས་འདོན་རྒྱུ་དང་སངས་རྒྱས་ཀྱི་མཚན་སྒྲོག་སྲོལ་ཡོད་ཅིང་།
རྗེས་སུ་ར་མ་དེ་ཤི་སོང་བ་རེད། ལོ་འགའི་རྗེས་སུ་ཁོང་རིག་གིས་ང་ཚོར་འདི་
གསུངས་སོང་། ཁ་སང་ང་བསྡད་ཡོད་དུས་འོད་དཀར་པོ་ཞིག་གི་ནང་ནས་ལྷ་
ཡི་ལུས་ཅན་གྱི་བྱིས་པ་ཡག་པོ་ཞིག་ཁོང་གི་མདུན་དུ་ཐོན་བྱུང་། ང་ནི་སྔོན་ཆད་
ཀྱི་ཁྱེད་ཀྱི་མདུན་གྱི་ར་མ་དེ་ཡིན། སྔོན་ཆད་ཁྱེད་ཀྱི་མདུན་ནས་ཆོས་མང་པོར་
ཉན་པའི་སྟོབས་ཀྱིས་ཤི་རྗེས་བྱང་ཤམ་བྷ་ལར་སོང་ནས། ཤམ་བྷ་ལའི་རིག་
ལྡན་མ་འགག་པ་ཞེས་པའི་མདུན་ནས་ཆོས་ལ་ཉན་ཐུབ་པའི་ནེ་ཙོ་ཞིག་གི་སྐྱེ་བ་
བླངས་ཐལ། དེ་ནས་ནེ་ཙོའི་སྐྱེ་བ་དེ་དོར་རྗེས། ཤར་མངོན་པར་དགའ་བའི་ཞིང་
ཁམས་སུ་སྐྱེས་ཏེ། དེང་སང་ཤར་མངོན་པར་དགའ་བའི་ཞིང་ཁམས་ན་ཡོད་
པས། ད་ཐེངས་ཁྱེད་ལ་མཇལ་བར་ཡོང་བ་ཡིན་ཞེས་གསུངས་སོང་ཟེར་ནས་ང་
ཚོར་གསུངས་མྱོང་ལ། སྔོན་ཆད་ར་མ་ཞིག་རེད་མོད། ཆོས་མང་པོར་ཉན་
རྒྱུ་སོགས་བྱས་པས། ཤར་ཕྱོགས་མངོན་པར་དགའ་བའི་ཞིང་ཁམས་ལ་སྐྱེས།
10:1



༈ ཐར་བ་བྱུང་ཆུབ་ཆེན་པོའི་ལམ།
དེ་ནས་ད་རུང་ཚུར་ལ་བལྟ་རུ་འོང་རྒྱུ་སོགས་ཆོག་ན། ང་ཚོས་དེ་བས་ཀྱང་འོང་
ཆོག་སྟེ། སྐྱེ་བ་མི་ལུས་བླངས་ཡོད་པ་ཡིན་པས་ཅི་ནུས་ཀྱིས་འདུན་པ་གཏད་
རྒྱུ་དང་སྨོན་ལམ་འདེབས་རྒྱུ་སོགས་བྱས་ན། ཤི་རྗེས་ནུབ་བདེ་བ་ཅན་གྱི་ཞིང་
ཁམས་སུ་སྐྱེས་ཏེ། སླར་ཤུལ་གྱི་ཉེ་དུ་གྲྭ་སློབ་ལ་སོགས་པར་སྲུང་སྐྱོབ་དང་བྱིན་
རླབས་བྱས་ཏེ། འཆི་ཁའི་ཚེ་ན་ཡང་ནུབ་བདེ་བ་ཅན་གྱི་ཞིང་ཁམས་སུ་འཁྲིད་
རོགས་བྱེད་རྒྱུ་སོགས་ངེས་པར་ན་ཐུབ་ལ། དེའི་ཕྱིར་ན་དད་པ་དང་འདུན་པ་
སོགས་ཡོད་རྒྱུ་ནི་གལ་ཆེ་བོ་ཡིན་ནོ། །དད་འདུན་མེད་ནས་བཟུང་ཡོན་ཏན་གང་
ཡང་རྒྱུད་ལ་མི་སྐྱེའོ། །དེ་ནས།
བསྐལ་བཟང་འདི་ཡི་བསྐལ་བའི་ཡུན། །
བདེ་བ་ཅན་གྱི་ཞག་གཅིག་སྟེ། །
བསྐལ་བ་གྲངས་མེད་འཆི་བ་མེད། །
རྟག་ཏུ་ཞིང་དེ་འཛིན་པར་ཤོག །
གསུངས་ནས། ང་ཚོའི་འཇིག་རྟེན་གྱི་ཁམས་འདིའི་བསྐལ་བ་གཅིག་གི་ཡུན་དེ།
ནུབ་བདེ་བ་ཅན་གྱི་ཞིང་ཁམས་ཀྱི་ཞག་མ་གཅིག་ཡིན་པས། དེ་ལ་སྐྱེས་སོང་
ནས་བཟུང་སྟེ་ནུབ་བདེ་བ་ཅན་གྱི་བསྐལ་བ་གྲངས་མེད་མང་པོའི་རིང་དུ་ཤི་བ་
མེད་པར་རྟག་ཏུ་ཞིང་ཁམས་དེར་བསྡད་ན་ཆོག་པས། དེ་འདྲ་བའི་ཞིང་ཁམས་
སུ་སྐྱེ་བ་ལ་སྨོན་ལམ་གདབ་པར་བྱའོ་གསུངས། དེང་སང་ནུབ་བདེ་བ་ཅན་གྱི་
ཞིང་ཁམས་ཆགས་ཏེ་མགོན་པོ་འོད་དཔག་མེད་ཀྱིས་ཆོས་ཀྱི་འཁོར་ལོ་བསྐོར་
105



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ནས་ཞག་མ་བཅུ་མ་གཏོགས་སོང་མེད་ལ། མཆན། འདིའི་ཞག་མ་བཅུ་ནི་བདེ་
བ་ཅན་གྱི་ཞག་བཅུ་ལ་བཤད་པ་ཡིན་ནོ། །དེ་ནས།
བྱམས་པ་ནས་བཟུང་མོས་པའི་བར། །
བསྐལ་བཟང་འདི་ཡི་སངས་རྒྱས་རྣམས། །
འཇིག་རྟེན་འདི་ན་ནམ་འབྱོན་ཚེ། །
རྫུ་འཕྲུལ་སྟོབས་ཀྱིས་འདིར་འོངས་ནས། །
སངས་རྒྱས་མཆོད་ཅིང་དམ་ཆོས་ཉན། །
སླར་ཡང་བདེ་ཆེན་ཞིང་ཁམས་སུ། །
ཐོགས་པ་མེད་པར་འགྲོ་བར་ཤོག །
གསུངས་ནས། མ་འོངས་པ་ན་རྒྱལ་ཚབ་བྱམས་པ་མགོན་པོ་ནས་བསྐལ་བཟང་
གི་སངས་རྒྱས་ཐམས་ཅད་ཀྱི་རྗེས་མ་བདེ་གཤེགས་མོས་པ་འབྱོན་པའི་བར་དུ་
བསྐལ་བཟང་གི་སངས་རྒྱས་དགུ་བརྒྱ་དང་གོ་དྲུག་བྱོན་ནས་རྒྱ་གར་རྡོ་རྗེ་གདན་
ནས་མངོན་པར་རྫོགས་པར་འཚང་རྒྱ་དགོས་པ་ཡིན་ལ། ་་ དེའི་ཚེ་ན་ཡང་རང་
ནུབ་བདེ་ཅན་གྱི་ཞིང་ཁམས་ནས་རྫུ་འཕྲུལ་གྱི་སྟོབས་ཀྱིས་བྱོན་ནས་སངས་
རྒྱས་དེ་དག་གི་མདུན་ནས་ཆོས་ལ་ཉན་རྒྱུ་དང་གདམས་ངག་ཞུ་རྒྱུ་སོགས་བྱས་
ཏེ། སླར་ཡང་ནུབ་བདེ་བ་ཅན་གྱི་ཞིང་ཁམས་ལ་ཐོགས་པ་
ཁམས་ལ་ཐོགས་པ་མེད་པར་འགྲོ་ནུས་
པ་ཞིག་ཡོང་བར་ཤོག་ཅིག་ཅེས་སྨོན་ལམ་འདེབས་དགོས་སོ་གསུངས། དེ་ནས།
1:06



ཐར་བ་བྱུང་ཆུབ་ཆེན་པོའི་ལམ།
སངས་རྒྱས་བྱེ་བ་ཕྲག་ཁྲིག་བརྒྱ་སྟོང་ཕྲག །
བརྒྱད་ཅུ་རྩ་གཅིག་སངས་རྒྱས་ཞིང་ཀུན་གྱི། །
ཡོན་ཏན་བཀོད་པ་ཐམས་ཅད་གཅིག་བསྡོམས་པ། །
ཞིང་ཁམས་ཀུན་ལས་ཁྱད་འཕགས་བླ་ན་མེད། །
བདེ་བ་ཅན་གྱི་ཞིང་དེར་སྐྱེ་བར་ཤོག །
གསུངས་ནས། འདི་མན་ནས་བདེ་བ་ཅན་གྱི་སྣོད་ཀྱི་ཡོན་ཏན་ལ་དམིགས་
ནས། བདེ་བ་ཅན་གྱི་ཞིང་དེར་སྨོན་ལམ་འདེབས་ལུགས་རེད། བདེ་བ་ཅན་གྱི་
ཞིང་ཁམས་དེ་ཅི་ལྟ་བུ་ཞིག་ཡིན་ན། དེ་ནི་སངས་རྒྱས་ཀྱི་ཞིང་ཁམས་བྱེ་བ་ཕྲག་
ཁྲིག་བརྒྱ་བ་སྟོང་ཕྲག་བརྒྱད་ཅུ་རྩ་གཅིག་སྟེ། སངས་རྒྱས་ཀྱི་ཞིང་ཆེས་ཤིན་ཏུ་
མང་པོ་ཞིག་གི་ཡོན་ཏན་ཡོངས་སུ་རྫོགས་པ་ཕྱོགས་གཅིག་ཏུ་བསྡམས་ནས་
ཡོད་པ་ནུབ་བདེ་བ་ཅན་གྱི་ཞིང་ཁམས་ཡིན་པས་ན། ཞིང་ཁམས་ཀུན་ལས་ཁྱད་
འཕགས་བླ་ན་མེད། གསུངས་ནས། ཞིང་ཁམས་མང་པོ་ཡོད་མོད། ཡིན་ན་ཡང་
ནུབ་བདེ་བ་ཅན་གྱི་ཞིང་ཁམས་ལྟ་བུའི་སྐྱེ་སླ་ས་དང་། ནུབ་བདེ་བ་ཅན་གྱི་ཞིང་
ཁམས་ལྟ་བུའི་ཡོན་ཏན་ཁྱད་པར་དུ་འཕགས་པ་ཡོད་ས་དེ་འདྲ་ཞིག་གང་ན་ཡང་
མེད་ལ། དེའི་ཕྱིར་ན་དེ་ལྟ་བུའི་ཡོན་ཏན་ཐམས་ཅད་པོ་གཅིག་ཏུ་བསྡམས་ན་
ཡོད་པའི་ནུབ་བདེ་བ་ཅན་གྱི་ཞིང་ཁམས་ལ་ཤི་མ་ཐག་ཏུ་སྐྱེ་བར་ཤོག་ཅིག་ཅེས་
དེ་ལྟར་སྨོན་ལམ་འདེབས་དགོས་སོ་གསུངས། ཞིང་ཁམས་དེའི་བཀོད་པ་ཅི་
འདྲ་ཞིག་ཡིན་ན།
107



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
རིན་ཆེན་ས་གཞི་ཁོད་སྙོམས་ལག་མཐིལ་ལྟར། །
ཡངས་ཤིང་རྒྱ་ཆེ་གསལ་ཞིང་འོད་ཟེར་འབར། །
མནན་ནི་ནེམ་ཞིང་བཏེགས་ན་སྤར་བྱེད་པ། །དེ
བདེ་འཇམ་ཡངས་པའི་ཞིང་དེར་སྐྱེ་བར་ཤོག །
གསུངས་ནས། ས་གཞི་ཐམས་ཅད་ཀྱང་རིན་པོ་ཆེ་སྣ་ཚོགས་ལས་གྲུབ་པ། ཁོད་
སྙོམས་པ་ལག་པའི་མཐིལ་ལྟ་བུ། ཡངས་ཤིང་རྒྱ་ཆེ་ཞིང་འོད་ཟེར་སྣ་ཚོགས་
འབོར་ནས་ཡོད་པ།..མར་མནན་ན་ནེམ་ཞིང་བཏེགས་ན་འཕར་བར་བྱེད་པ།
དེ་འདྲའི་བདེ་ཞིང་འཇམ་པའི་ཞིང་ཁམས་འོད་དང་འོད་ཟེར་དཔག་ཏུ་མེད་པ་
ས་གཞིའི་སྟེང་ན་ཡར་འབར་ནས་ཡོད་པའི་ཞིང་ཁམས་དེ་ལ་རང་ཤི་མ་ཐག་ཏུ་
སྐྱེ་བར་ཤོག་ཅིག་བསམ་ནས།:. ཞིང་ཁམས་ཀྱི་ཡོན་ཏན་ཐམས་ཅད་ཡིད་ངོར་
གསལ་ཏེ་འདུན་པ་གཏད་ནས་སྨོན་ལམ་འདེབས་དགོས་པ་རེད་མ་གཏོགས་
ཁས་བཏོན་པ་ཙམ་གྱིས་མི་ཕན་ནོ་གསུངས། དེ་ནས། ༧ ས ས ：
༈ རིན་ཆེན་དུ་མ་ལས་གྲུབ་དཔོག་བསམ་ཤིང་། །»	-
ལོ་མ་དར་ཟབ་འབྲས་བུ་རིན་ཆེན་བརྒྱན། །
དེ་སྟེང་སྤྲུལ་པའི་བྱ་ཚོགས་སྐད་སྙན་སྒྲས། །
ཟབ་དང་རྒྱ་ཆེའི་ཆོས་ཀྱི་སྒྲ་རྣམས་སྒྲོག་
ངོ་མཚར་ཆེན་པོའི་ཞིང་དེར་སྐྱེ་བར་ཤོག །
སྒྲ་རྣམས་སྒྲོག ། .
108
--



ཐར་བ་བྱང་ཆུབ་ཆེན་པོའི་ལམ།
གསུངས་ནས། ས་གཞི་དེའི་སྟེང་ན་རིན་པོ་ཆེ་སྣ་ཚོགས་ལས་གྲུབ་པའི་དཔག་
བསམ་གྱི་ཤིང་དང་། དར་ཟབ་ལས་གྲུབ་པའི་ལོ་མ་དང་རིན་པོ་ཆེ་སྣ་ཚོགས་
ལས་གྲུབ་པའི་འབྲས་བུ་རྣམས་ཀྱི་སྟེང་ན་སངས་རྒྱས་དང་བྱང་ཆུབ་སེམས་
དཔའ་རྣམས་བྱ་ཡི་རྣམ་པར་སྤྲུལ་ཏེ། ཡིད་དུ་འོང་བའི་བྱ་ཡི་སྐད་རིགས་སྣ་
ཚོགས་ཀྱིས་ཆོས་ཀྱི་སྒྲ་སྒྲོག་སྟེ། འདུས་བྱས་ཐམས་ཅད་མི་རྟག་པ། ཟག་བཅས་
ཐམས་ཅད་སྡུག་བསྔལ་བ། ཆོས་ཐམས་ཅད་སྟོང་ཞིང་བདག་མེད་པའོ་ཞེས་པ་
ལ་སོགས་པའི་སྒོ་ནས་ཆོས་ཀྱི་སྒྲ་སྣ་ཚོགས་པ་སྒྲོག་པར་བྱེད་ཀིན་ཡོད་པས་ན།
དེ་ལྟ་བུའི་ངོ་མཚར་ཆེན་པོའི་ཞིང་ཁམས་དེར་ཡོངས་སུ་སྐྱེ་བར་ཤོག་ཅིག་ཅེས་
སྨོན་ལམ་འདེབས་པར་བྱེད་དགོས་སོ། །དེ་ནས།
སྤོས་ཆུའི་ཆུ་ཀླུང་ཡན་ལག་བརྒྱད་ལྡན་མང་། །
དེ་བཞིན་བདུད་རྩིའི་ཁྲུས་ཀྱི་རྫིང་བུ་རྣམས། །
རིན་ཆེན་སྣ་བདུན་ཐེམ་སྐས་ཕ་གུས་བསྐོར། །
མེ་ཏོག་པདྨ་དྲི་ཞིམ་འབྲས་བུར་ལྡན། །
པདྨའི་འོད་ཟེར་དཔག་ཏུ་མེད་པ་འཕྲོ། །
འོད་ཟེར་རྩེ་ལ་སྤྲུལ་པའི་སངས་རྒྱས་བརྒྱན། །
ཡ་མཚན་ཆེན་པོའི་ཞིང་དེར་སྐྱེ་བར་ཤོག །
གསུངས་ནས། མཚམས་མཚམས་ན་སྤོས་ཀྱི་དྲི་ཞིམ་འཐུལ་གིན་ཡོད་སའི་ཆུ་
1 09



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཀླུང་ཡོད་པ། དེ་ཡང་འཇམ་པ་དང་དྭངས་བ་ལ་སོགས་པའི་ཡན་ལག་བརྒྱད་
དང་ལྡན་པའི་ཡོན་ཏན་མང་པོ་ཡོད་པའི་ཆུ་ཀླུང་མང་ས། དེ་བཞིན་དུ་མཚམས་
མཚམས་ན་ཁྲུས་ཀྱི་རྫིང་བུ་ཡོད་པ། ཁྲུས་ཀྱི་རྫིང་བུ་རྣམས་ཀྱི་ཁ་ན་རིན་པོ་ཆེ་
སྣ་བདུན་ལས་གྲུབ་པའི་ཐེམ་སྐས་འདྲ་མི་འདྲས་བསྐོར་ཡོད་ས།. ་དེ་འདྲ་བའི་
ཁྲུས་ཀྱི་རྫིང་བུ་རྣམས་ཀྱི་ནང་ན་མེ་ཏོག་པདྨ་འདབ་མ་སྟོང་དང་ལྡན་པའི་དྲི་
ཞིམ་འཐུལ་བ་དང་། མེ་ཏོག་པདྨ་རྣམས་ཀྱི་སྟེང་ན་འོད་ཟེར་སྣ་ཚོགས་འཕྲོས་
ཏེ།: འོད་ཟེར་དེ་དག་གི་སྟེང་ན་སངས་རྒྱས་མང་པོ་བཞུགས་ནས་ཆོས་གསུང་
གིན་ཡོད་ས་དེ་འདྲ་ཞིག་ཡིན་པས། དེ་འདྲ་བའི་ཡ་མཚན་ཆེན་པོའི་ཞིང་ཁམས་
དེར་ནམ་ཞིག་ན་སྐྱེ་ཐུབ་འགྲོ་ཨང་བསམ་ནས་འདུན་པ་གཏདེ་རྒྱུ་དང་སྨོན་ལམ་
འདེབས་དགོས་སོ་གསུངས། །དེའི་ཕྱིར་ན་བདེ་སྨོན་གྱི་ཚིག་རྣམས་འདོན་པའི་
ཚེ་ན་ཡང་། དེའི་དོན་ལ་འདང་བརྒྱབ་སྟེ་བཏོན་ན་སྤྲོ་བ་དང་འདུན་པ་སྐྱེ་ཡོང་ལ།
འདུན་པ་དང་བཅས་པའི་སྒོ་ནས་བཏོན་ན་ཕན་ཡོན་ཡང་ལྷག་མོ་ཡོད་པས་ན་དེ་
ལྟར་འདོན་དགོས་གསུངས། དེ་ནས།
མི་ཁོམ་བརྒྱད་དང་ངན་སོང་སྒྲ་མི་གྲུག ། .
ཉོན་མོངས་དུག་ལྔ་དུག་གསུམ་ནད་དང་གདོན། །
དགྲ་དང་དབུལ་ཕོངས་འཐབ་རྩོད་ལ་སོགས་པ། །
སྡུག་བསྔལ་ཐམས་ཅད་ཞིང་དེར་ཐོས་མ་མྱོང་། །
བདེ་བ་ཆེན་པོའི་ཞིང་དེར་སྐྱེ་བར་ཤོག །
110
t



- -
༤ མt
༈ ཐར་བ་བྱང་ཆུབ་ཆེན་པོའི་ལམ།
གསུངས་ནས། ：ཞིང་ཁམས་དེ་ན་མི་ཁོམ་པའི་གནས་བརྒྱད་དང་དམྱལ་བ་ཡི་
དྭགས་དུད་འགྲོ་ལ་སོགས་པའི་མིང་ཙམ་ཡང་གྲག་རྒྱུ་མེད་པ་དང་། དེ་བཞིན་
དུ་སེམས་ཀྱི་དབང་དུ་བྱས་ན་ཡང་། ཉོན་མོངས་པ་འདོད་ཆགས་ཞེ་སྡང་ཚོགས་
ངན་ཁོང་ཁྲོ་དང་། ནད་དང་གདོན་དང་མི་འདོད་པ་ལ་སོགས་པ་ནས་དགྲ་དང་
དབུལ་ཕོངས་འཐབ་རྩོད་ལ་སོགས་པའི་ང་ཚོའི་འཇིག་རྟེན་འདིར་ཡོད་པའི་འདྲ་
མི་འདྲའི་སྡུག་བསྔལ་འདི་ཚོ་དངོས་སུ་ཡོད་ནི་མ་དགོས་མིང་ཙམ་ཡང་གཏན་
ནས་ཐོས་རྒྱུ་མེད་ལ། ་ དེའི་ཕྱིར་ན་དེ་འདྲའི་བདེ་བ་ཡོད་སའི་ཞིང་ཁམས་དེ་ལ་
སྐྱེ་བར་ཤོག་ཅིག་ཅེས་སྨོན་ལམ་འདེབས་དགོས་སོ་གསུངས། དེ་ནས། །
བུད་མེད་མེད་ཅིང་མངོལ་ནས་སྐྱེ་བ་མེད། །
ཀུན་ཀྱང་མེ་ཏོག་པདྨའི་སྦུབས་ནས་འཁྲུངས། །
ཐམས་ཅད་སྐུ་ལུས་ཁྱད་མེད་གསེར་གྱི་མདོག །
དབུ་ལ་གཙུག་ཏོར་ལ་སོགས་མཚན་དཔེས་བརྒྱན། །
མངོན་ཤེས་ལྔ་དང་སྤྱན་ལྔ་ཀུན་ལ་མངའོ། །
ཡོན་ཏན་དཔག་མེད་ཞིང་དེར་སྐྱེ་བར་ཤོག །
གསུངས་ནས། བདེ་བ་ཅན་གྱི་ཞིང་ཁམས་ན་ལས་དང་ཉོན་མོངས་ཀྱི་དབང་
གིས་སྐྱེས་པའི་རྟེན་དམན་པ་བུད་མེད་ཀྱི་ལུས་དང་མངལ་ནས་སྐྱེ་བ་དག་མེད་
ཅིང་། ཚང་མ་ཡང་མེ་ཏོག་པདྨའི་སྦུབས་ནས་འཁྲུངས་བ་ཁོ་ནའོ། །ལུས་ལ་ཡང་
111
t



ܫܫܕ.
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
གཟུགས་ཡག་གཙོག་དང་ཆེ་ཆུང་མེད་པར་ཐམས་ཅད་ཀྱི་སྐུ་ལུས་ལ་ཁྱད་མེད་
པར་གསེར་གྱི་མདོག་ལྟ་བུ་དང་། དབུ་ལ་གཙུག་ཏོར་ཞབས་ལ་འཁོར་ལོ་ལ་
སོགས་པའི་མཚན་བཟང་པོ་སུམ་ཅུ་དང་། དཔེ་བྱད་བརྒྱད་ཅུས་བརྒྱན་ཡོད་ས།
ཚང་མའི་རྒྱུད་ན་ཡང་སྤྱན་ལྔ་དང་མངོན་ཤེས་ལྔ་ལ་སོགས་པའི་ཡོན་ཏན་ཡོད་
ས་ཏག་ཏགོ་མ་གཏོགས་ཡོན་ཏན་མེད་ས་དེ་འདྲ་གཅིག་ཀྱང་མེད་ལ། ཞིང་དེར་
སྐྱེས་ཚར་ནས་བཟུང་སྟེ་ངེས་པར་ན་ཚང་མ་ཡང་ས་ཐོབ་པའི་བྱང་ཆུབ་སེམས་
དཔའ་ཁོ་ན་མ་གཏོགས་མེད་པས་ན། དེ་འདྲའི་ཡོན་ཏན་དཔག་ཏུ་མེད་པ་ཡོད་
སའི་ཞིང་ཁམས་དེ་ལ་ནི་ཚེ་འདི་འཕོས་མ་ཐོག་ཏུ་ཡོངས་སུ་སྐྱེ་བར་ཤོག་ཅིག་
ཅེས་དེ་ལྟར་སྨོན་ལམ་འདེབས་དགོས་སོ་གསུངས། དེ་ནས། ； .
རང་བྱུང་རིན་ཆེན་སྣ་ཚོགས་གཞལ་ཡས་ཁང་། །
ཅི་འདོད་ལོངས་སྤྱོད་ཡིད་ལ་དྲན་པས་འབྱུང་། །
རྩོལ་སྒྲུབ་མི་དགོས་དགོས་འདོད་ལྷུན་གྱིས་གྲུབ། །
ང་ཁྱོད་མེད་ཅིང་བདག་ཏུ་འཛིན་པ་མེད། །་
གང་འདོད་མཆོད་སྤྲིན་ལག་པའི་མཐིལ་ནས་འབྱུང་། །
ཐམས་ཅད་བླ་མེད་ཐེག་ཆེན་ཆོས་ལ་སྤྱོད། །
བདེ་སྐྱིད་ཀུན་འབྱུང་ཞིང་དེར་སྐྱེ་བར་ཤོག །
གསུངས་ནས། བདེ་བ་ཅན་གྱི་ཞིང་དེ་ནི་རང་བྱུང་གི་ཚུལ་དུ་གྲུབ་པའི་རིན་པོ་
112
-



༈ ཐར་བ་བྱང་ཆུབ་ཆེན་པོའི་ལམ།
ཆེ་སྣ་ཚོགས་ལས་གྲུབ་པའི་གཞལ་ཡས་ཁང་འདྲ་མི་འདྲ། དེའི་ནང་དུ་སོང་
དུས་ཟས་གོས་ལ་སོགས་པ་ཅི་འདོད་པའི་ལོངས་སྤྱོད་ཐམས་ཅད་རྩོལ་སྒྲུབ་
མི་དགོས་པར་ཡིད་ལ་དྲན་པ་ཙམ་གྱིས་འབྱུང་བས་ན། འདི་ཁྱོའི་རེད་དང་འདི་
ངའི་རེད་ཅེས་པ་ལ་སོགས་པའི་སྒོ་ནས་བདག་ཏུ་འཛིན་པ་ལ་སོགས་པ་གང་
ཡང་མེད་དོ། །དེ་ནས་སངས་རྒྱས་དང་བྱང་ཆུབ་སེམས་དཔའ་གཞན་ལ་མཆོད་
པ་འབུལ་ན་ཡང་ལག་པ་ཕར་བརྐྱངས་ནས་བཟུང་སྟེ། ལག་པའི་མཐིལ་ནས་
མཆོད་པའི་ལྷ་མོ་མང་པོ་སྤྲོས་ཏེ་སངས་རྒྱས་དང་བྱང་ཆུབ་སེམས་དཔའ་རྣམས་
ལ་མཆོད་པ་འབུལ་ཐུབ་པ་དང་། ཞིང་དེ་ན་ཡོད་ཚད་ཐམས་ཅད་ཀྱང་ཐེག་པ་
ཆེན་པོའི་ཆོས་འབའ་ཞིག་ལ་སྤྱོད་མཁན་མ་གཏོགས་ཐེག་པ་དམན་པའི་ཆོས་ལྟ་
བུ་མེད་ལ། དེའི་ཕྱིར་ན་བདེ་སྐྱིད་ཐམས་ཅད་ཀུན་པོ་འབྱུང་བའི་ཞིང་ཁམས་དེ་
ལ་ནི་ཚེ་འདི་འཕོས་མ་ཐག་ཏུ་སྐྱེ་བར་ཤོག་ཅིག་ཅེས་དེ་ལྟར་སྨོན་ལམ་འདེབས་
དགོས་གསུངས། དེ་ནས།
དྲི་ཞིམ་རླུང་གིས་མེ་ཏོག་ཆར་ཆེན་འབེབས། །
ཤིང་དང་ཆུ་ཀླུང་པདྨོ་ཐམས་ཅད་ལས། །
ཡིད་དུ་འོང་བའི་གཟུགས་སྒྲ་དྲི་རོ་རེག །
ལོངས་སྤྱོད་མཆོད་པའི་སྤྲིན་ཕུང་རྟག་ཏུ་འབྱུང༌། །
བུད་མེད་མེད་ཀྱང་སྤྲུལ་པའི་ལྷ་མོའི་ཚོགས། །
1 13



༧ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
མཆོད་པའི་ལྷ་མོ་དུ་མས་རྟག་ཏུ་མཆོད། །
འདུག་པར་འདོད་ཚེ་རིན་ཆེན་གཞལ་ཡས་ཁང་། །
གསུངས་ནས། དེ་ནས་དྲི་ཞིམ་པོའི་རླུང་འདྲ་མི་འདྲ་གཡུག་སྟེ་ནམ་མཁའི་ཁམས་
ནས་མེ་ཏོག་པདྨ་འདབ་མ་བརྒྱད་ཅན་དང་དྲུག་ཅན་ལ་སོགས་པའི་མེ་ཏོག་
གི་ཆར་བ་འབབ་པ་དང་། ཤིང་དང་ཆུ་ཀླུང་མེ་ཏོག་ཐམས་ཅད་ལས་གཟུགས་
ཡིད་དུ་འོང་བ། དྲི་ཡིད་དུ་འོང་བ། རོ་ཡིད་དུ་འོང་བ། རེག་བྱ་ཡིད་དུ་འོང་བ་ལ་
སོགས་པའི་མཆོད་པའི་སྤྲིན་ཕུང་ཐམས་ཅད་ཀྱང་རྟག་ཏུ་འབྱུང་ནས་ཡོད་ས། དེ་
ནས་ཞིང་ཁམས་དེ་ན་ལས་དང་ཉོན་མོངས་བའི་དབང་གིས་བྱུང་བའི་རྟེན་དམན་
པ་བུད་མེད་ལྟ་བུ་མེད་ན་ཡང་། སངས་རྒྱས་དང་བྱང་ཆུབ་སེམས་དཔའ་རྣམས་
ཀྱིས་སྤྲུལ་བའི་ལྷ་མོ་གཟུགས་མཛེས་པ་ཡིད་དུ་འོང་བ་རྣམས་ཀྱིས། དུས་རྟག་
ཏུ་འདོད་པའི་ཡོན་ཏན་ལྔ་ལ་སོགས་པའི་མཆོད་པ་སྣ་ཚོགས་འབུལ་གིན་ཡོད་
ས། དེ་ནས་རང་འདུག་བསམ་ན་ཡང་རིན་པོ་ཆེ་གཞལ་ཡས་ཁང་གི་ནང་དུ་གང་
གི་མཚམས་ནས་བསྡད་ན་འདུག་ཆོག་རྒྱུ་དང་། དེ་ནས།
ཉལ་བར་འདོད་ཚེ་རིན་ཆེན་ཁྲི་བཟང་སྟེང་། །
དར་ཟབ་དུ་མའི་མལ་སྟན་སྔས་དང་བཅས། །
གསུངས་ནས་ཉལ་བར་འདོད་པའི་ཚེ་ན་ཡང་རིན་པོ་ཆེའི་ཁྲི་བཟང་གི་སྟེང་དུ་
དར་ཟབ་མང་པོའི་མལ་བསྟན་དང་སྔས་མགོ་དག་ཀྱང་རང་ཤུགས་ཀྱིས་གྲུབ་
ཅིང་། ནམ་ཉལ་བསམ་ན་ཡང་ཉལ་བསྡད་ཆོག་རྒྱུ་དང༌། དེ་ནས།
1 1:1



ཐར་བ་བྱང་ཆུབ་ཆེན་པོའི་ལམ།：
བྱ་དང་ལྗོན་ཤིང་ཆུ་ཀླུང་རོལ་མོ་སོགས།
ཐོས་པར་འདོད་ཚེ་སྙན་པའི་ཆོས་སྒྲ་སྒྲོག །
མི་འདོད་ཚེ་ན་རྣ་བར་སྒྲ་མི་གྲག །
བདུད་རྩིའི་རྫིང་བུ་ཆུ་ཀླུང་དེ་རྣམས་ཀྱང་། །
དྲོ་གྲང་གང་འདོད་དེ་ལ་དེ་ལྟར་འབྱུང་། །
“ཡིད་བཞིན་འགྲུབ་པའི་ཞིང་དེར་སྐྱེ་བར་ཤོག །
གསུངས་ནས། བྱ་དང་ལྗོན་ཤིང་ཆུ་ཀླུང་རོལ་མོ་སོགས་རང་གིས་གྲག་པར་
འདོད་ཚེ་ཡིད་དུ་འོང་བའི་ཆོས་སྒྲ་སྣ་ཚོགས་པ་སྒྲོག་པར་བྱེད་པ་དང་། མི་འདོད་
ཚེ་ན་སྒྲ་ཐམས་ཅད་རང་ཤུགས་ཀྱིས་ཕར་ཡལོ་ནས་འགྲོ་རྒྱུ་དང་། ཁྲུས་བྱས་ན་
ཡང་བདུད་རྩིའི་རྫིང་བུ་རྣམས་ཀྱང་དྲོ་བར་འདོད་ཚེ་དྲོ་བ་དང་། ་་་ བསིལ་བར་
འདོད་ཚེ་རང་ཤུགས་ཀྱིས་བསིལ་འགྲོ་རྒྱུ་ལ་སོགས་པའི་རང་གི་ཡིད་ལ་གང་
འདོད་པ་བཞིན་དུ་གྲུབ་པའི་ནུབ་བདེ་བ་ཅན་གྱི་ཞིང་ཁམས་དེ་ལ་ཚེ་འདི་འཕོས་
མ་ཐག་ཏུ་ཡོངས་སུ་སྐྱེ་ཐུབ་པར་ཤོག་ཅིག་ཅེས་སྨོན་ལམ་འདེབས་དགོས་
..
གསུངས། དེ་ནས།
ཞིང་དེར་རྫོགས་པའི་སངས་རྒྱས་འོད་དཔག་མེད། །།
བསྐལ་པ་གྲངས་མེད་མྱ་ངན་མི་འདའ་བཞུགས།།
དེ་སྲིད་དེ་ཡི་ཞབས་འབྲིང་བྱེད་པར་ཤོག་
1 15:



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས་
ནམ་ཞིག་འོད་དཔག་མེད་དེ་ཞི་བར་གཤེགས། །
བསྐལ་བ་གངྒཱའི་ཀླུང་གི་བྱེ་མ་སྙེད། ། ༡
གཉིས་ཀྱི་བར་དུ་བསྟན་པ་གནས་པའི་ཚེ། །
རྒྱལ་ཚབ་སྤྱན་རས་གཟིགས་དང་མི་འབྲལ་ཞིང་། །
དེ་ཡི་ཡུན་ལ་དམ་ཆོས་འཛིན་པར་ཤོག།
གསུངས་ནས། མགོན་པོ་འོད་དཔག་མེད་ནི་བསྐལ་བ་གྲངས་མེད་མང་པོའི་
བར་དུ་མྱ་ངན་ལས་མི་འདའ་བར་བདེ་བ་ཅན་གྱི་ཞིང་ཁམས་ན་བཞུགས་པས།
དེའི་ཡུན་ལ་རང་གིས་ཀྱང་མགོན་པོ་འོད་དཔག་མེད་ཀྱི་ཞབས་ཞུ་བྱས་ཏེ་མགོན་
པོ་དེ་ཡི་མདུན་ནས་ཆོས་ལ་ཉན་རྒྱུ་དང་གདམས་ངག་ཞུས་ཏེ། ནམ་ཞིག་གི་ཚེ;
ན་མགོན་པོ་འོད་དཔག་མེད་མྱ་ངན་ལས་འདས་ན་ཡང་།དེའི་བསྟན་པ་ནི་ཆུ་
བོ་གངྒཱའི་ཀླུང་གི་བྱེ་མ་སྙེད་ཀྱི་གྲངས་གཉིས་ཀྱི་བར་དུ་གནས་ཤིང་། དེའི་ཚེ་ན་
མགོན་པོ་འོད་དཔག་མེད་ཀྱི་བསྟན་པ་འཛིན་མཁན་གཙོ་བོ་དེ་འཕགས་པ་སྤྱན་
རས་གཟིགས་ཡིན་པས།: རང་ཡོང་གཙོ་བོ་དེ་དང་ལྷན་དུ་འགྲོགས་ནས་བསྐལ་
བ་གངྒཱའི་ཀླུང་གི་བྱེ་མ་གཉིས་ཀྱི་ཡུན་དུ་མགོན་པོ་འོད་དཔག་མེད་ཀྱི་དམ་ཆོས་
ལ་ཐོས་བསམ་སྒོམ་གསུམ་བྱས་ཏེ། དེའི་བསྟན་པ་འཛིན་ནུས་པ་ཞིག་ཡོང་བར་
ཤོག་ཅིག་བསམ་ནས་དེ་ལྟར་སྨོན་ལམ་འདེབས་དགོས་སོ། །དེ་ནས།
སྲོད་ལ་དམ་ཆོས་ནུབ་པའི་ཐོ་རངས་ལ།:|:
116



ཐར་བ་བྱུང་ཆུབ་ཆེན་པོའི་ལམ།
སྤྱན་རས་གཟིགས་དེ་མངོན་པར་སངས་རྒྱས་ནས། །
སངས་རྒྱས་འོད་ཟེར་ཀུན་ནས་འཕགས་པ་ཡི། །
དཔལ་བརྩེགས་རྒྱལ་པོ་ཞེས་བྱར་གྱུར་པའི་ཚེ། །
ཞལ་བལྟ་མཆོད་ཅིང་དམ་ཆོས་ཉན་པར་ཤོག །
གསུངས་ནས། ནམ་ཞིག་ན་མགོན་པོ་འོད་དཔག་མེད་ཀྱི་བསྟན་པ་བསྐལ་བ་
གངྒཱའི་ཀླུང་གི་བྱེ་མ་སྙེད་གཉིས་ཀྱི་བར་དུ་གནས་པའི་རྗེས། ནམ་གྱི་སྲོད་ན་
མགོན་པོ་འོད་དཔག་མེད་ཀྱི་བསྟན་པ་ནུབ་འགྲོ་བས། དེའི་ཐོ་རངས་ཀྱི་ཚེ་ན་
འཕགས་པ་སྤྱན་རས་གཟིགས་མངོན་པར་རྫོགས་པར་སངས་རྒྱས་འགྲོ་ལ།
དེའི་མཚན་ལ་སངས་རྒྱས་འོད་ཟེར་ཀུན་ནས་འཕགས་པ་དཔལ་བརྩེགས་རྒྱལ་
པོ་ཞེས་བྱ་ལ། དེའི་ངོ་བོར་མངོན་པར་རྫོགས་པར་འཚང་རྒྱ་འགྲོ་བའི་ཚེ་ན།
རང་གིས་ཀྱང་སངས་རྒྱས་དེའི་ཞལ་མཇལ་ཞིང་གསུང་ཐོས་ནས་དམ་པའི་ཆོས་
ཀྱི་གདམས་པ་མ་ལུས་པར་ཉན་ཏེ་འཕགས་པ་སྤྱན་རས་གཟིགས་ཀྱི་ཞབས་
ཞུ་སྒྲུབ་ཐུབ་པ་ཞིག་ཡོང་བར་ཤོག་ཅིག་ཅེས་སྨོན་ལམ་འདེབས་དགོས་སོ་
གསུངས། སྤྱན་རས་གཟིགས་སངས་རྒྱས་ནས་སྐུ་ཚེ་ག་ཚོད་ལ་བཞུགས
ད་ལ་བཞུགས་པ་དང་
བསྟན་པ་ཅི་ཙམ་དུ་གནས་པ་ཡིན་ཞེ་ན། དེ་ནི།
སྐུ་ཚེ་བསྐལ་བ་བྱེ་བ་ཁྲག་ཁྲིག་ནི། །
འབུམ་ཕྲག་དགུ་བཅུ་རྩ་དྲུག་བཞུགས་པའི་ཚེ། །
1 17



མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
རྟག་ཏུ་ཞབས་འབྲིང་བསྙེན་བཀུར་བྱེད་པ་དང་། །
མི་བརྗེད་གཟུངས་ཀྱིས་དམ་ཆོས་འཛིན་པར་ཤོག །
མྱ་ངན་འདས་ནས་དེ་ཡི་བསྟན་པ་ནི། །
བསྐལ་པ་དུང་ཕྱུར་དྲུག་དང་བྱེ་བ་ཕྲག.།
འབུམ་ཕྲག་གསུམ་གནས་དེ་ཚེ་ཆོས་འཛིན་ཅིང་། །
མཐུ་ཆེན་ཐོབ་དང་རྟག་ཏུ་མི་འབྲལ་ཤོག་།
གསུངས་ནས། འཕགས་པ་སྤྱན་རས་གཟུགས་སངས་རྒྱས་ནས་སྐུ་ཚེ་ནི་བསྐལ་
བ་བྱེ་བ་ཁྲག་ཁྲིག་འབུམ་ཕྲག་དགུ་བཅུ་རྩ་དྲུག་གི་བར་དུ་བཞུགས་ཤིང་། དེའི་
ཚེ་ན་རང་གིས་འཕགས་པ་སྤྱན་རིས་གཟུགས་ལ་ཞབས་ཞུ་དང་བསྙེན་བཀུར་
བྱེད་པ་དང། མི་བརྗེད་པའི་གཟུངས་ཀྱིས་སྤྱན་རས་གཟིགས་ཀྱིས་གསུངས་
པའི་དམ་ཆོས་མ་ལུས་པ་བློར་བཟུང་སྟེ། ་འཕགས་པ་སྤྱན་རས་གཟུགས་ཀྱི་
པ་ལ་བྱ་བ་རྒྱ་ཆེན་པོ་བྱེད་ནུས་པ་ཞིག་ཡོང་བར་ཤོག་ཅིག་ཅེས་སྨོན་ལམ་
འདེབས་པ་དང་། དེ་ནས་མགོན་པོ་སྤྱན་རས་གཟུགས་མྱ་ངན་ལས་འདས་པའི་
རྗེས་སུ་ཡང་དེའི་བསྟན་པ་ཅི་ཙམ་དུ་གནས་ན། དེ་ནི་བདག་ཅག་གི་སྟོན་པ་མྱ་
ངན་ལས་འདས་རྗེས་ཀྱང་དེའི་བསྟན་པ་ལོ་སྟོང་ཕྲག་ལྔའི་བར་དུ་གནས་ཞེས་
གསུངས་པ་ལྟར་དུ། འཕགས་པ་སྤྱན་རས་གཟུགས་ཀྱང་ནུབ་བདེ་བ་ཅན་ནས་
མྱ་ངན་ལས་འདས་པའི་ཚུལ་བསྟན་རྗེས། དེའི་བསྟན་པ་ནི་བསྐལ་བ་དུང་ཕྱུར་
-་
༤ t
118



༈ ཐར་བ་བྱང་ཆུབ་ཆེན་པོའི་ལམ།
དྲུག་དང་བྱེ་བ་འབུམ་ཕྲག་གསུམ་གྱི་བར་དུ་འཕགས་པ་སྤྱན་རས་གཟིགས་ཀྱི་
བསྟན་པ་དེ་གནས་པས་ན། རང་གིས་ཀྱང་དེའི་སྐབས་ན་སྤྱན་རས་གཟིགས་
ཀྱི་བསྟན་པ་དེ་ཚུལ་བཞིན་དུ་འཛིན་ཐུབ་པ་ཞིག་དང་། དེའི་ཚེ་ན་སྤྱན་རས་
གཟིགས་ཀྱི་བསྟན་པ་འཛིན་མཁན་གཙོ་བོ་དེ་བྱང་ཆུབ་སེམས་དཔའ་མཐུ་ཆེན་
ཐོབ་ཡིན་པས། རང་ཡང་དེ་དང་ལྷན་ཅིག་ཏུ་རྟག་པར་མི་འབྲལ་བར་འགྲོགས་
ནས་སྤྱན་རས་གཟིགས་ཀྱི་བསྟན་པ་ལ་ཕན་པ་རྒྱ་ཆེན་པོ་ཐོག་ནི་ཞིག་ཡོང་བར་
ཤོག་ཅིག་བསམ་ནས་དེ་ལྟར་སྨོན་ལམ་འདེབས་དགོས་སོ་གསུངས།
དེ་ནས་མཐུ་ཆེན་ཐོབ་དེ་སངས་རྒྱས་ནས། །
དེ་བཞིན་གཤེགས་པ་རབ་ཏུ་བརྟན་པ་ནི། །
ཡོན་ཏན་ནོར་བུ་བརྩེགས་པའི་རྒྱལ་པོར་འགྱུར། །
སྐུ་ཚེ་བསྟན་པ་སྤྱན་རས་གཟིགས་དང་མཉམ། །
སངས་རྒྱས་དེ་ཡི་རྟག་ཏུ་ཞབས་འབྲིང་བྱེད། །
མཆོད་པའི་མཆོད་ཅིང་དམ་ཆོས་ཀུན་འཛིན་ཤོག །
གསུངས་ནས། དེ་ནས་ཡང་བྱང་ཆུབ་སེམས་དཔའ་མཐུ་ཆེན་ཐོབ་ནི་དེ་བཞིན་
གཤེགས་པ་རབ་ཏུ་བརྟན་པ་ཡོན་ཏན་ནོར་བུ་བརྩེགས་པའི་རྒྱལ་པོ་ཞེས་བྱ་
བའི་ངོ་བོར་སངས་རྒྱས་ཏེ། སྐུ་ཚེ་དང་བསྟན་པ་གནས་པའི་ཡུན་ནི་འཕགས་པ་
སྤྱན་རས་གཟིགས་ཀྱི་སྐུ་ཚེ་དང་བསྟན་པ་གནས་པའི་ཚུལ་དང་མཉམ་ལ། དེའི་
1 19



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཚེ་ན་ཡང་རང་གིས་ཀྱང་ཡོན་ཏན་ནོར་བུ་བརྩེགས་པའི་རྒྱལ་པོ་དེ་ཡི་མདུན་ནས་
ཆོས་ལ་ཉན་རྒྱུ་དང་གདམས་པ་ཞུ་བ། ཞབས་ཞུ་བྱེད་པ་དང་མཆོད་པས་མཆོད་
དེ་རྒྱལ་བ་དེ་ཡི་བསྟན་པ་འཛིན་ནུས་པ་ཞིག་ཡོང་བར་ཤོག་ཅིག་ཅེས་དེ་ལྟར་
བསམ་ནས་སྨོན་ལམ་འདེབས་དགོས་གསུངས།
དེ་ནས་བདག་གི་ཚེ་དེ་བརྗེས་མ་ཐག།
ཞིང་ཁམས་དེའམ་དོག་པའི་ཞིང་གཞན་དུ། །
བླ་མེད་རྫོགས་པའི་སངས་རྒྱས་ཐོབ་པར་ཤོག །
གསུངས་ནས། དེའི་རྗེས་སུ་རང་གི་ཚེ་དེ་བརྗེས་མ་ཐག་ཏུ། ནུབ་བདེ་བ་ཅན་
གྱི་ཞིང་ཁམས་དེ་རུ་སངས་རྒྱས་ནའང་ཆོག་ལ། གཞན་ཤར་ཕྱོགས་མངོན་པར་
དགའ་བ་དང་ལྷོ་རིན་ཆེན་འབྱུང་ལྡན་སོགས་སུ་སངས་རྒྱས་ན་ཡང་ཆོག་པས་ན།
ཞིང་ཁམས་དེའམ་དག་པའི་ཞིང་ཁམས་གང་ཞིག་ཏུ་རང་ཉིད་མངོན་པར་རྫོགས་
པར་སངས་རྒྱས་ཏེ་ལུང་རྟོགས་ཀྱི་ཡོན་ཏན་ཐམས་ཅད་པོ་མཐར་ཕྱིན་ནི་ཞིག་
ཡོང་བར་ཤོག་ཅིག་ཅེས་དེ་ལྟར་སྨོན་ལམ་འདེབས་དགོས་སོ་གསུངས། མདོར་
ན་འདིའི་བར་དུ། མགོན་པོ་འོད་དཔག་མེད་སྐུ་མྱ་ངན་ལས་འདས་པ་དང་། དེ་
ནས་འཕགས་པ་སྤྱན་རས་གཟིགས་མངོན་པར་རྫོགས་པར་སངས་རྒྱས་ཏེ་སྤྱན་
རས་གཟིགས་ཀྱི་བསྟན་པ་ཡུན་རིང་པོའི་ བར་དུ་གནས་ཤིང་།དེའི་རྗེས་སུ་
བ་སེམས་དཔའི་མཐུ་ཆེན་ཐོབ་མངོན་པར་རྫོགས་པར་སངས་རྒྱས་ཏེ།
དེའི་བསྟན་པ་ཡུན་རིང་བོའི་བར་གནས་ལ། དེའི་རིང་ཚད་དུ་རང་ནུབ་བདེ་བ་
1:20



ཐར་བ་བྱུང་ཆུབ་ཆེན་པོའི་ལམ།
ཅན་གྱི་ཞིང་ཁམས་ནས་བསྡད་དེ། དེ་དག་གི་བསྟན་པ་འཛིན་པ་དང་ཆོས་དང་
གདམས་པ་ཞུས་ནས། སངས་རྒྱས་དེ་དག་ཡོངས་སུ་མྱ་ངན་ལས་འདས་པའི་
རྗེས་སུ་རང་ཉིད་མངོན་པར་རྫོགས་པར་འཚང་རྒྱ་བ་ལ་སྨོན་ལམ་བཏབ་པ་ཡིན་
ནོ། ། དེ་ནས།
རྫོགས་སངས་རྒྱས་ནས་ཚེ་དཔག་མེད་པ་ལྟར། །
མཚན་ཐོས་ཙམ་གྱིས་འགྲོ་ཀུན་སྨིན་ཅིང་གྲོལ། །
སྤྲུལ་པ་གྲངས་མེད་འགྲོ་བ་འདྲེན་པ་སོགས། །
འབད་མེད་ལྷུན་གྲུབ་འགྲོ་དོན་དཔག་མེད་ཤོག །
གསུངས་ནས། རང་ཉིད་མངོན་པར་རྫོགས་པར་སངས་རྒྱས་པའི་སྐབས་སུ་
རང་ཡང་མགོན་པོ་ཚེ་དཔག་མེད་ལྟ་བུའི་མཚན་ཙམ་ཐོས་པས་ཀྱང་འགྲོ་ཀུན་
སྨིན་གྲོལ་གྱི་ལམ་ལ་འགོད་ཐུབ་པ་ཞིག་དང་། འབད་མེད་ལྷུན་གྲུབ་ཀྱི་སྒོ་ནས་
སྤྲུལ་བ་གྲངས་མེད་མང་པོས་སེམས་ཅན་གྱི་དོན་མཛད་ནས་ཐར་བའི་གནས་སུ་
འདྲེན་ཐུབ་པ་དེ་ལྟ་བུ་ཞིག་ཡོང་བར་ཤོག་ཅིག་བསམ་ནས་སྨོན་ལམ་འདེབས་
དགོས་སོ་གསུངས། དེ་ནས།
དེ་བཞིན་གཤེགས་པའི་ཚེ་དང་བསོད་ནམས་དང་། །
ཡོན་ཏན་ཡེ་ཤེས་གཟི་བརྗིད་ཚད་མེད་པ། །
ཆོས་སྐུ་སྣང་བ་མཐའ་ཡས་འོད་དཔག་མེད། །
121



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཚེ་དང་ཡེ་ཤེས་དཔག་མེད་བཅོམ་ལྡན་འདས། །
་གསུངས་ནས། མགོན་པོ་འོད་དཔག་མེད་ཟེར་རྒྱུ་ཅི་འདྲ་ཞིག་ཡིན་ཞེ་ན། “དེ་ནི་
ཚེ་དཔག་ཏུ་མེད་པ། བསོད་ནམས་དཔག་ཏུ་མེད་པ། ཡོན་ཏན་དཔག་ཏུ་མེད་
པ། ཡེ་ཤེས་དཔག་ཏུ་མེད་པ། གཟི་བརྗིད་ཚད་མེད་པ་དང་དཔག་ཏུ་མེད་པ་
ལྡན་པའི་ཕྱིར་ནོ། ཆོས་སྐུ་སྣང་མཐའ་ཡས་ཟེར་ན་འདྲ། འོད་དཔག་མེད་ཟེར་ན་་
ཚེ་དཔག་མེད་ཟེར་ན་འདྲ་གང་ལྟར་མཚན་གྱི་རྣམ་གྲངས་མང་པོ་བཏགས་
པ་ཙམ་ལས་དོན་ལ་འོད་དཔག་མེད་གཅིག་པུ་ཡིན་ནོ། །དེ་ལྟ་བུའི་སངས་རྒྱས་
དེས།
གང་ཞིག་ཁྱོད་ཀྱི་མཚན་ནི་སུས་འཛིན་པ། །
སྔོན་གྱི་ལས་ཀྱི་རྣམ་སྨིན་མ་གཏོགས་པ། ། །
མེ་ཆུ་དུག་མཚོན་གནོད་སྦྱིན་སྲིན་པོ་སོགས། །
འཇིགས་པ་ཀུན་ལས་སྐྱོབ་པར་ཐུབ་པས་གསུངས། །
གསུངས་ནས། མགོན་པོ་འོད་དཔག་མེད་ཀྱི་མདོའི་ནང་ན་མགོན་པོ་འོད་དཔག་
མེད་མཁྱེན་བསམ་ནས་མཚན་ཙམ་ཞིག་བཟུང་ན་ཡང་། སྔོན་གྱི་ལས་ཀྱི་རྣམ་
སྨིན་ཟེར་རྒྱུ་དེ་སངས་རྒྱས་དངོས་བྱོན་ཀྱང་མི་ཟློག་ལ། དེ་མ་ཡིན་པའི་མེ་ཡི་
གནོད་པ་དང་། ཆུ་ཡི་གནོད་པ་དང་། དུག་གི་གནོད་པ་དང་། མཚོན་གྱི་གནོད་པ་
དང་
། གནོད་སྦྱིན་དང་སྲིན་པོའི་གནོད་པ་ལ་སོགས་པའི་འཇིགས་པ་གང་ཞིག་
བྱུང་ཡང་དེ་དག་ལས་མི་སྐྱོབ་པ་གང་ཡང་མེད་ཅེས་བདག་ཅག་གི་སྟོན་པ་བདེན་
E
122
མ་ཎཾཚན



ཐར་བ་བྱང་ཆུབ་ཆེན་པོའི་ལམི།
པ་ཉག་གཅིག་སྨྲ་བའི་སངས་རྒྱུས་ཀྱིས་དེ་ལྟར་གསུངས་ཡོད་ལ། དེའི་ཕྱིར་ན།
བདག་ནི་ཁྱེད་ཀྱི་མཚན་འཛིན་ཕྱག་འཚལ་བས། །
འཇིགས་དང་སྡུག་བསྔལ་ཀུན་ལས་བསྐྱབ་མཛད་གསོལ། །
པ་བཀྲ་ཤིས་ཕུན་སུམ་ཚོགས་པར་བྱིན་གྱིས་རློབས། །
གསུངས་ནས། རང་གིས་ཀྱང་མགོན་པོ་འོད་དཔག་མེད་ལ་དད་པ་བཞག་
གསོལ་བ་བཏབ། ་མཚན་བཟུང་། ཕྱག་འཚལ་དེ་ལྟར་བྱས་ནས། ཚེ་འདིའི་
འཇིགས་པ་དང་སྡུག་བསྔལ་མི་འདོད་པ་དག་ཀྱང་མྱུར་བ་མྱུར་དུ་རྨི་ལམ་སོད་
པའི་སྣང་བ་བཞིན་དུ་ཡོངས་སུ་དེངས་ན། ་ དེ་ལྟ་བུའི་སྡུག་བསྔལ་ཐམས་ཅད་
ལས་མགོན་པོ་འོད་དཔག་མེད་ཁྱེད་ཀྱིས་བསྐྱབ་པར་མཛད་དུ་གསོལ་ཞེས་དེ་
ལྟར་གསོལ་བ་བཏབ་ན། དེ་ནས་འཇིགས་པ་དང་སྡུག་བསྔལ་ཐམས་ཅད་ལས་
བསྐྱབས་ཏེ། བཀྲ་ཤིས་ཕུན་སུམ་ཚོགས་པར་བྱིན་གྱིས་རློབས། །གསུངས་ནས།
ཚེ་འདིར་ནད་མེད་གཟུགས་བཟང་ཡོན་ཏན་ལྡན་པ་དང་། བྱ་བ་ཐམས་ཅད་
ལམ་དུ་འགྲོ་བ་དང་རྒྱུ་འབྱོར་བ་ལ་སོགས་པའི་མདོར་ན་བཀྲ་ཤིས་པའི་ཡོན་
ཏན་ཕུན་སུམ་ཚོགས་པ་རང་གི་རྒྱུད་ལ་འབད་རྩོལ་མེད་པར་རང་ཤུགས་ཀྱིས་
འབྱུང་རྒྱུ་ཞིག་མགོན་པོ་འོད་དཔག་མེད་ཁྱེད་ཀྱིས་བྱིན་གྱིས་རློབས་པར་མཛད་
དུ་གསོལ་བསམ་ནས་གདུང་ཤུགས་དྲག་པོའི་སྒོ་ནས་གསོལ་འདེབས་བྱེད་
དགོས་གསུངས། །ད་ནི་སྨོན་ལམ་འགྲུབ་པའི་བདེན་ཚིག་བརྗོད་པ་ཡིན་ལ།
པ་རྒྱས་སྐུ་གསུམ་བརྙེས་པའི་བྱིན་རླབས་དང་། །
སངས་རྒྱས
123



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཆོས་ཉིད་མི་འགྱུར་བདེན་པའི་བྱིན་རླབས་དང་།:|-, ས ས བ
དགེ་འདུན་མི་ཕྱེད་འདོན་པའི་བྱིན་རླབས་ཀྱིས། །
ཇི་ལྟར་སྨོན་ལམ་བཏབ་བཞིན་འགྲུབ་པར་ཤོག །
གསུངས་ནས། ：: གོང་དུ་བདེ་བ་ཅན་དུ་སྐྱེ་བར་སྨོན་ལམ་བཏབ་པའི་སྨོན་ལམ་
དེ་དག་ཐམས་ཅད་ཀྱང་སངས་རྒྱས་ཀྱི་ཆོས་སྐུ་ལོངས་སྐུ་སྤྲུལ་སྐུ་གསུམ་སྟེ་སྐུ་
གསུམ་མངོན་དུ་འགྱུར་བའི་བྱིན་རླབས་དང་། ཆོས་ཐམས་ཅད་ཀྱི་ཆོས་ཉིད་
འགྱུར་བ་མེད་པའི་བྱིན་རླབས་དང་།: འཕགས་པའི་དགེ་འདུན་པ་ཐམས་ཅད་
དགེ་བ་ལ་མི་ཕྱེད་པར་འདུན་པའི་བྱིན་རླབས་དང༌
།: མདོར་ན་དཀོན་མཆོག་
གསུམ་གྱི་བདེན་པ་དང་བདེན་པའི་བྱིན་རླབས་ཀྱི་སྟོབས་ཀྱིས། གོང་གི་བདེ་བ་
ཅན་གྱི་ཞིང་ཁམས་ཀྱི་སྣོད་དང་བཅུད་ཀྱི་བཀོད་པ་ཐམས་ཅད་སེམས་ལ་བླངས
ནས་སྨོན་ལམ་ཇི་ལྟར་བཏབ་པ་ཐམས་ཅད་པོ་དེ་ལྟར་དུ་མྱུར་བ་མྱུར་དུ་ཡོངས
སུ་འགྲུབ་པར་ཤོག་ཅིག་ཅེས་དེ་ལྟར་སྨོན་ལམ་བཏབ་པ་ཡིན་ནོ་གསུངས།
དཀོན་མཆོག་གསུམ་ལ་ཕྱག་འཚལ་ལོ།:|:
ཏི5ཐཱ། པཉྩནྡྲི་ཡ་ཨ་ཝ་བོ་དྷ་ནི་སྭཱ་ཧཱ།
སྨོན་ལམ་འགྲུབ་པའི་གཟུངས་སོ། །
གསུངས་ནས། འདི་བཏོན་ན་སྨོན་ལམ་གང་བཏབ་ཀྱང་སྨོན་ལམ་ཐམས་ཅད་
བདེ་མྱུར་དུ་ཡོངས་སུ་འགྲུབ་པའི་འགྱུར་སྔགས་ཁྱད་པར་ཅན་ཡིན་ལ། དེ་ནས།
124



༈ ཐར་བ་བྱང་ཆུབ་ཆེན་པོའི་ལམ།
དཀོན་མཆོག་གསུམ་ལ་ཕྱག་འཚལ་ལོ། །
ན་མོ་མཉྫཤྲཱི་ཡེ། ན་མཿསུ་ཤྲཱི་ཡེ། ན་མ་ཨུཏྟ་མ་ཤྲཱི་ཡེ་སྭཱ་ཧཱ།
གསུངས་ནས། འདི་རྣམས་བཏོན་ཏེ་ཕྱག་ལན་མ་གསུམ་འཚལ་ན་ཕྱག་འབུམ་
ཐེར་དུ་འགྱུར་པའི་ཕན་ཡོན་བསམ་གྱིས་མི་ཁྱབ་པ་ཡོད་པས་འདི་བཏོན་ན་
ཧ་ཅང་བཟང་ངོ༌། །དེ་ནས་ཡིག་ཆུང་ནི་རབ་བརྒྱ་ཕྲག འབྲིང་ཅི་ནུས། ཐ་ན་
ཡང་ཕྱག་བདུན་ཡན་འཚལ། རབ་འདི་མ་ཆག་པ། འབྲིང་ལོ་ཟླ་ཙམ་མ་ཆག་
པ། ཐ་མ་ནམ་སྐབས་སུ་ཁ་ནུབ་ཏུ་ཕྱོགས་ནས་བདེ་བ་ཅན་གྱི་ཞིང་ཁམས་ཡིད་
ལ་དྲན་ཞིང་འོད་དཔག་མེད་ལ་ཐལ་མོ་སྦྱར་ཏེ་དད་པ་རྩེ་གཅིག་གིས་བཏོན་ན།
གསུངས་ནས། བདེ་སྨོན་འདི་རབ་ན་རྒྱུན་དུ་མ་ཆག་པར་ཅི་ནུས་ཀྱིས་འདོན་ཨེ་
ཐུབ་བལྟ་དགོས་ལ། དེང་སང་བདེ་སྨོན་འདི་ཧ་ཅང་དར་ཁྱབ་ཡང་ཆེ་བོ་རེད།
ཚང་མས་འདོན་ཡང་ཤེས་པས། འབྲིང་ན་ཡང་ལོ་ཟླ་རེའི་ནང་དང་། ཐ་ན་ཡང་
ཁོམ་སྐབས་དང་བསྟུན་ནས་ཁ་ནུབ་ཏུ་ཕྱོགས་ནས་བདེ་བ་ཅན་གྱི་སྣོད་བཅུད་
ཀྱི་བཀོད་པ་
པ་ཐམས་ཅད་ཡིད་ལ་དྲན་པར་བྱས་ཏེ། ལུས་གུས་པས་ཐལ་མོ་སྦྱར།
ངག་གུས་པས་གསོལ་བ་བཏབ། སེམས་ཀྱིས་མགོན་པོ་འོད་དཔག་མེད་འཁོར་
དང་བཅས་པ་འདི་ནས་འཇིག་རྟེན་གྱི་ཁམས་དཔག་ཏུ་མེད་པ་བརྒལ་བའི་ཕ་
རོལ་ནུབ་བདེ་བ་ཅན་ན་བཞུགས་ཡོད་བསམ་ནས་དད་པ་རྩེ་གཅིག་ཏུ་བཞག་
སྟེ་དེ་ལྟར་བཏོན་པ་ཡིན་ན། ཚེ་འདིར་ཚེའི་བར་ཆད་སེལ། ཞེས་ཚེ་འདིར་ཚེ་ཡི་
འགལ་རྐྱེན་བར་ཆད་སོགས་ཡོད་ན་ཡང་བདེ་སྨོན་འདི་བཏོན་པ་ཡིན་ན་ངེས་
125



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
པར་ན་སེལ་ཐུབ་པ་དང་། ཕྱི་མ་བདེ་བ་ཅན་དུ་སྐྱེ་བར་ཐེ་ཚོམ་མེད་དེ། ཞེས་ཚེ་
ཕྱི་མར་ཚེ་འདི་འཕོས་མ་ཐག་ཏུ་ངེས་པར་ན་ནུབ་བདེ་བ་ཅན་གྱི་ཞིང་ཁམས་སུ་
སྐྱེ་བར་བྱེད་པ་ལ་ཐེ་ཚོམ་ཡོད་པ་མིན་ལ། .འོད་མདོ་ཞིང་བཀོད་མདོ་དང་
། པདྨ་
དཀར་པོ་འཆི་མེད་རྔ་སྒྲ་སོགས་ཀྱི་དགོངས་པ་ཡིན། ཞེས་དགེ་སློང་རཱ་ག་ཨ་
པས་སྦྱར་བས་འགྲོ་བ་སེམས་ཅན་མང་པོ་བདེ་བ་ཅན་དུ་སྐྱེ་བའི་རྒྱུར་གྱུར་ཅིག་
ཅེས་གསུངས་སོ། །དེ་ཡན་ཆད་ནུབ་བདེ་བ་ཅན་གྱི་ཞིང་ཁམས་སུ་སྐྱེ་བའི་རྒྱུ་
བཞི་ཡོད་པའི་ནང་གི་བདེ་བ་ཅན་དུ་སྐྱེ་བར་སྨོན་ལམ་གདབ་པ་ཟེར་རྒྱུ་དེ་ཡིན་
ལ། དུས་རྒྱུན་དུ་དེ་ལྟར་སྨོན་ལམ་འདེབས་རྒྱུ་དང་ཁྱད་པར་དུ་རང་ཤི་ཁའི་ཚེ་
ནི་ནུབ་བདེ་བ་ཅན་གྱི་ཞིང་ཁམས་ལ་འདུན་པ་གཏད་རྒྱུ་དང་། ནུབ་བདེ་བ་ཅན་
གྱི་ཞིང་ཁམས་ཀྱི་བཀོད་པ་ཐམས་ཅད་པོ་སེམས་ལ་བླངས་ཏེ་དད་པ་བཞག་སྟེ་
ཤི་ཐུབ་ན། འཆི་ཁའི་མཚམས་སྦྱོར་ཟེར་རྒྱུ་དེ་ཧ་ཅང་གི་སྟོབས་ཆེན་ཡིན་པས་ན་
ངེས་པར་ན་ཚེ་འདི་འཕོས་མ་ཐག་ཏུ་ནུབ་བདེ་བ་ཅན་གྱི་ཞིང་ཁམས་སུ་སྐྱེ་བ་ལ་
བསླུ་བ་མེད་པས་ན་ཚང་མས་དེ་ལུགས་ཐུགས་ལ་འཛིན་པར་ཞུ་ཞུ། །
;
.126



ཐར་བ་བྱང་ཆུབ་ཆེན་པོའི་ལམ།
E
༈ རིན་ཆེན་བྱང་ཆུབ་ཀྱི་སེམས་ཕྱེ་བྲག་ཏུ་བཤད་པ།
..
༈ ད་ནི་བདེ་བ་ཅན་དུ་སྐྱེ་བའི་རྒྱུ་བཞི་ལས་བྱང་ཆུབ་མཆོག་ཏུ་སེམས་བསྐྱེད་པ་
བྱེ་བྲག་ཏུ་བཤད་པ་ནི། གོང་དུ་བདེ་བ་ཅན་དུ་སྐྱེ་བའི་རྒྱུ་བཞི་ཞེས་ཞིང་ཁམས་
ཀྱི་རྣམ་པ་ཡང་ནས་ཡང་དུ་གསལ་གདབ་པ། སྒོ་དུ་མ་ནས་ཚོགས་བསགས་པ།
བསམ་པ་བྱང་ཆུབ་མཆོག་ཏུ་སེམས་བསྐྱེད་པ། ་བདེ་བ་ཅན་དུ་སྐྱེ་བར་སྨོན་ལམ་
གདབ་པ་ཟེར་རྒྱུ་དེ་ཚོ་སྤྱིར་ན་གོང་དུ་སོང་ཚར་བ་ཡིན་ཡང་། དེའི་ནང་གི་སེམས་
བསྐྱེད་དེ་ནི་འདི་ནས་མར་ཡང་བསྐྱར་ཅིག་བཤད། དེའི་རྒྱུ་མཚན་ཡོང་ནི། ང་
ཚོས་དགེ་བ་གང་དང་གང་སྒྲུབ་ན་སྦྱོར་བ་སེམས་བསྐྱེད་དམ་པ། དངོས་གཞི་
དམིགས་མེད་དམ་པ།་་ ་ རྗེས་བསྔོ་བ་དམ་པ་སྟེ་དམ་པ་གསུམ་གྱི་རྩིས་ཟིན་པ་
ཞིག་དགོས་ལ། དམ་པ་གསུམ་གྱི་ནང་ནས་ཀྱང་དང་པོ་དེ་སྦྱོར་བ་སེམས་བསྐྱེད་
དམ་པ་ཟེར་རྒྱུ་དེ་ཡིན་པས། སེམས་བསྐྱེད་རྒྱུད་ལ་བསྐྱེད་ལུགས་དང་སེམས་
བསྐྱེད་ཀྱི་ཕན་ཡོན་སོགས་ནི། “ རྒྱལ་སྲས་ཆེན་པོ་ཞི་བ་ལྷས་མཛད་པའི་སྤྱོད་
འཇུག་ཕན་ཡོན་ལེའུ་འདིའི་ནང་ན་རྒྱ་ཆེན་པོ་གསུངས་ཡོད་པས་ན། ད་ནི་སྤྱོད་
འཇུག་ཕན་ཡོན་ལེའུའི་དོན་མདོར་བསྡུས་ཤིག་བཤད། ：: དང་པོ་ནི།
དལ་འབྱོར་འདི་ནི་རྙེད་པར་ཤིན་ཏུ་དཀའ། །
1:27



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས། .
སྐྱེས་བུའི་དོན་སྒྲུབ་ཐོབ་པར་གྱུར་པ་ལ། །
གལ་ཏེ་འདི་ལ་ཕན་པ་མ་བསྒྲུབས་ན། །
ཕྱིས་འདི་ཡང་དག་འབྱོར་བར་ག་ལ་འགྱུར། །
གསུངས་ནས། དལ་འབྱོར་གྱི་ལུས་རྟེན་ཞེས་པ་དེ་ནི་ཆོས་སྒྲུབ་པར་བྱེད་པའི་
མཐུན་རྐྱེན་ཁྱད་པར་ཅན་འཛོམས་པའི་མི་ལུས་རིན་པོ་ཆེ་འདི་ཡིན་ལ།འདི་ནི་
ཡང་ནས་ཡང་དུ་རྙེད་པར་ཤིན་ཏུ་དཀའ་བའམ་དཀོན་མོ་ཡིན་ཞིང་། སྤྱིར་ནས་
བསམ་བློ་བཏང་ན་འཇིག་རྟེན་ཁམས་འདི་ན་སེམས་ཅན་འདྲ་མིན་མང་པོ་ཡོད་
ཀྱང་། མིའི་ལུས་རྟེན་ཟེར་རྒྱུ་དེ་ཧ་ཅང་གི་དཀོན་མོ་ཡིན་ཏེ། དཔེར་ན་དབྱར་
ཁར་གྲོག་ཚང་གཅིག་གི་ནང་ན་ཡོད་པའི་གྲོག་མའི་མང་ཉུང་ཙམ་ཡང་མེད་རྒྱུ་
དེ་ལྟ་བུ་ཞིག་ཡིན་ལ། མིའི་ནང་ནས་ཀྱང་དལ་འབྱོར་གྱི་མི་ལུས་ཞེས་ཆོས་སྒྲུབ་
པར་བྱེད་པའི་མཐུན་རྐྱེན་ཕུན་སུམ་ཚོགས་པ་འཛོམས་ཡོད་ནི། བླ་མ་དགེ་བའི་
བཤེས་གཉེན་དང་འཕྲད་དེ། དམ་པའི་ཆོས་ཉམས་སུ་ལེན་མཁན་ཞིག་དེ་བས་
ང་དཀོན་མོ་ཞིག་རེད་དེ། ད་རེས་བླ་མ་དཀོན་མཆོག་གསུམ་གྱི་ཐུགས་རྗེ་དང་
སྔོན་བསགས་བསོད་ནམས་བཟང་པོའི་སྨོན་ལམ་གྱི་མཐུས། དམ་པའི་ཆོས་
སྒྲུབ་པར་བྱེད་པའི་མཐུན་རྐྱེན་ཞིག་འཛོམས་སོང་བ་རེད།:： ཡིན་ན་ཡང་མྱུར་
བོ་མྱུར་དུ་དགེ་བ་ཟེར་རྒྱུ་དེ་མ་བསྒྲུབས་ན། .ཤི་བ་ཞེས་བྱ་བ་ནམ་ཐོན་ཆ་མེད་
པས་ན། ཤི་བ་གློ་བུར་དུ་བསླེབས་ནས་ལུས་རྟེན་འདི་བརྗེས་ཚར་རྒྱབ། འདི་
འདྲའི་ཆོས་སྒྲུབ་པ་ལ་མཐུན་རྐྱེན་ཚང་བའི་ལུས་རྟེན་ཞིག་ལེན་དགོས་ན་ཧ་ཅང་
1:28



ཐར་བ་བྱང་ཆུབ་ཆེན་པོའི་ལམ།
དཀའ་མོ་ཡིན་ལ། དེའི་ཕྱིར་ན་དགེ་བ་ཡག་པོ་རེ་ཅི་ནུས་ཀྱིས་ཨེ་འགྲུབ་བལྟ་
དགོས་སོ་གསུངས། ང་ཚོའི་རྒྱུད་ལ་མི་དགེ་བའི་བསམ་པ་དེ་ཧ་ཅང་གི་སྐྱེ་སླ་
མོ་ཡིན་ལ། མ་ཟད་གཞི་བསམ་སྦྱོར་བ་མཐར་ཐུག་སོགས་ཀྱི་མི་དགེ་བ་གང་
ཞིག་ཚང་དགོས་ན་ཡང་ཚང་ནས་བསྡད་ཡོད་ས། བརྟན་མོ་དང་སྟོབས་ཆེན་དེ་
འདྲ་ཞིག་ཡིན་ལ། དགེ་བའི་སེམས་ཟེར་རྒྱུ་དེ་སྐྱེ་དུས་ཀྱང་དཀོན་མོ་ཞིག་ཡིན་
ཏེ། བརྒྱ་ལན་གཅིག་དང་སྟོང་ལན་གཉིས་ཙམ་མ་གཏོགས་མི་སྐྱེས་ལ། གལ་ཏེ་
ཅིག་སྐྱེས་ན་ཡང་བཅོས་མ་དང་ཕྱོགས་འདྲ་བ་རེ་ཙམ་ལས་ཇི་བཞིན་པ་ཞིག་སྐྱེ་
དགོས་ན་ཧ་ཅང་གི་དཀའ་མོ་ཞིག་ཡིན་ལ། དེའི་ཕྱིར་ན། སྤྱོད་འཇུག་གི་ནང་ན་
ཡང་།
ཇི་ལྟར་མཚན་མོ་མུན་ནག་སྤྲིན་རུམ་ན། །
གློག་འགྱུ་སྐད་ཅིག་རབ་སྣང་སྟོན་པ་ལྟར། །
དེ་བཞིན་སངས་རྒྱས་མཐུ་ཡིས་བརྒྱ་ལམ་ན། །
འཇིག་རྟེན་བསོད་ནམས་བློ་གྲོས་ཐེངས་འགའ་འབྱུང་། །
གསུངས་ནས། དཔེར་ན་མཚན་མོའི་མུན་ནག་གི་ཀླུང་དུ་གློག་འགྱུས་ན། དེ་ནི་
སྐད་ཅིག་ཙམ་རེ་ཡི་ཡུན་ཞིག་མ་གཏོགས་མེད་པ་དེ་བཞིན་དུ། ང་ཚོའི་རྒྱུད་ལ་
དགེ་བའི་སེམས་ཟེར་རྒྱུ་དེ་ཡང་བརྒྱ་ལན་གཅིག་སྟོང་ལན་གཉིས་ཙམ་རེ་ན་དད་
པ་ཡག་པོ་ལན་མ་རེ་དང་། སེམས་ཅན་ལ་སྙིང་རྗེ་ལན་མ་རེ་སྐྱེ་རྒྱུ་ཡོད་ས་རེད་
མ་གཏོགས། སྤྱིར་ནས་དགེ་བ་རྒྱུད་ལ་སྐྱེ་དགོས་ན་ཧ་ཅང་དཀོན་མོ་ཞིག་ཡིན་
129



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ལ། ཡིན་ན་ཡང་ཚེ་རབས་འཁོར་བ་ཐོག་མ་མེད་པ་ནས་དར་མ་ཐུག་གི་བར་དུ་
བསགས་པའི་སྡིག་པ་ཐམས་ཅད་འདག་ཐུབ་ནི་ཞིག་དང་། ་དགེ་བའི་སེམས་
ཐམས་ཅད་རང་རྒྱུད་ལ་སྐྱེ་ཐུབ་ནི་ཞིག་དང་། སྐྱེས་པ་རྣམས་གོང་ནས་གོང་དུ་
འཕེལ་ཐུབ་པ་ཞིག་ལ་ཅི་ཞིག་གིས་བཟང་སྙམ་ན། དེ་ལ་ནི་བྱང་ཆུབ་ཀྱི་སེམས་
འདི་ལས་བཟང་ཞིག་གཏན་ནས་ཡོད་པ་མིན་ལ། །དེའི་ཕྱིར་ན་བྱང་ཆུབ་ཀྱི་
སེམས་ཞེས་པ་དེ་རྒྱུད་ལ་སྐྱེས་སོང་ན། དེ་ནས་བཟུང་སྟེ་ངེས་པར་ན་ཚེ་རབས་
འཁོར་བ་ཐོག་མ་མེད་པ་ནས་བསགས་པའི་སྡིག་པ་ཐམས་ཅད་པོ་ཟིལ་གྱིས་
གནོན་འགྲོ་ནི་རེད།
དེའི་ཕྱིར་ན་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་སེམས་ཅན་
རྣམས་ཀྱི་སྡིག་པ་དང་མི་དགེ་བ་འདུག་བྱེད་དང་སྡུག་བསྔལ་ཐམས་ཅད་པོ་བྲལ་
བྱེད། བདེ་བ་ལྡན་བྱེད་དང་དགེ་བའི་ཚོགས་ཐམས་ཅད་མྱུར་བ་མྱུར་དུ་རྫོགས་
བྱེད་ཅིག་ལ་ཅི་ཞིག་གིས་བཟུང་ངམ་སྙམ་སྟེ་བསྐལ་བ་མང་པོའི་བར་དུ་ཐུགས་
འདང་མཛད་དུས། མཐར་ཐུག་བྱང་ཆུབ་ཀྱི་སེམས་འདི་ཡག་པོ་ཞིག་རྒྱུད་ལ་
འབྱོར་ན། དེ་ལས་གཞན་པའི་སྡིག་པ་འདག་བྱེད་དང་ཚོགས་རྫོགས་བྱེད་ཅིག་
མེད་པར་དགོངས་ནས། བྱང་ཆུབ་ཀྱི་སེམས་འདི་ཆོས་ཀྱི་སྙིང་པོ་ཉིད་དུ་མཛད་
དེ་གསུངས་པ་ཡིན་ནོ། །སེམས་ཅན་སུ་ཞིག་ཡིན་ཡང་སྡུག་བསྔལ་མེད་ན་མི་
བསམ་ནི་གཅིག་ཀྱང་མེད་ལ།, རེད་དེ་སྡུག་བསྔལ་མེད་བྱེད་དང་བདེ་བ་ཐོབ་
བྱེད་ཀྱི་ཐབས་མི་ཤེས་པ་ཡིན་ལ། དེའི་ཕྱིར་ན་བདེ་བ་ཐོབ་པར་འདོད་ནུའང་
1:30



༈ ཐར་བ་བྱང་ཆུབ་ཆེན་པོའི་ལམ།
བྱང་ཆུབ་ཀྱི་སེམས་འདི་བསྒོམ་དགོས། སྡུག་བསྔལ་ཐམས་ཅད་མེད་པར་འདོད་
ནའང་བྱང་ཆུབ་ཀྱི་སེམས་འདི་ནུས་ཚོད་ཀྱིས་སྦྱོང་དགོས་ཞེས་དེ་ལྟར་གསུངས་
ཡོད་ལ། བྱང་ཆུབ་ཀྱི་སེམས་ཞེས་པ་དེ་ཅི་འདྲ་ཞིག་ལ་ཟེར་བ་ཡིན་ཞེ་ན། གཙོ་
བོ་བྱམས་སྙིང་རྗེ་ཡག་པོ་ཞིག་རྒྱུད་ལ་སྐྱེས་དགོས་པ་རེད་མ་གཏོགས། བྱམས་
སྙིང་རྗེ་རྒྱུད་ན་མེད་ནས་བཟུང་སྟེ། བྱང་ཆུབ་ཀྱི་སེམས་ཞེས་པ་དེ་རྒྱུད་ལ་མི་སྐྱེ་
ལ། བྱམས་སྙིང་རྗེ་ཟེར་རྒྱུ་དེ་ཡང་སེམས་ཅན་མཆོག་དམན་རབ་འབྲིང་མི་དང་
མི་མ་ཡིན་པ་དང་རང་ལ་འབྲེལ་བ་ཡོད་མེད་སུ་དང་སུ་ཞིག་ཡིན་ཡང་། རང་གི་
སེམས་ནས་འདི་སྡུག་བསྔལ་དང་བྲལ་ན་བསམ་རྒྱུ་དང༌། འདི་ལ་བདེ་བ་དང་
ལྡན་ན་བསམ་རྒྱུ་ཞིག་མ་གཏོགས་མེད་པའི་བསམ་པ་དེ་འདྲ་ཞིག་ལ་འདོད་
པས། དེ་ལྟ་བུའི་བསམ་པ་དེ་ནི་བྱང་ཆུབ་སེམས་ཀྱི་རྒྱུ་ཡིན་པས།
དེ་འདྲའི་བསམ་པ་དེ་མ་མཐའ་ཡང་ཡོད་དགོས་ལ། སེམས་ཅན་དེ་ལ་མི་ཡང་
ཡོད་ཀི མི་མ་ཡིན་པའི་སེམས་ཅན་ཡང་ཡོད་ཀི སེམས་ཅན་ཟེར་ན་ལོགས་སུ་
རྟ་ཟོག་སེམས་ཅན་ངན་སོང་གསུམ་ཁོ་ན་ཞིག་ལ་འདང་རྒྱག་གིན་མི་འདུག་ལ།
རང་དང་ལྷན་ཅིག་ཏུ་ཡོད་པའི་ཉེ་རིང་ཁྱིམ་མཚེས་ཐམས་ཅད་ཀྱང་སེམས་ཅན་
རེད། དེ་ཡིན་ན་དེ་དག་རེ་རེ་ལ་ཡང་སྡུག་བསྔལ་བྲལ་ན། བདེ་བ་དང་ལྡན་ན་
བསམ་སྟེ། མས་བུ་ལ་འདང་རྒྱག་པ་ལྟ་བུའི་བསམ་པ་ཡག་པོ་ཞིག་སྐྱེས་པ་ཡིན་
ན། དེ་ནས་བྱང་ཆུབ་ཀྱི་སེམས་ཞེས་པ་དེ་རྒྱུད་ལ་སྐྱེ་ཡོང་པ་ཡིན་ལ། བྱང་ཆུབ་
སེམས་ཁོ་རང་ནི་འཁོར་བའི་སྡུག་བསྔལ་
ད་བསྔལ་ཐམས་ཅད་དང་ཡོངས་སུ་བྲལ་ཏེ་
ཀྱི
131



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།.
བདེ་བ་སངས་རྒྱས་ཀྱི་གོ་འཕང་ཐོབ་སོང་ན་བསམ་པའི་བྱེད་ལས་ཅན་ཞིག་
ཡིན་ལ། བྱང་ཆུབ་ཀྱི་སེམས་དེ་སུ་ཞིག་གི་རྒྱུད་ལ་སྐྱེས་ན། དེ་ནི་དེ་ནས་བཟུང་
སྟེ་གང་ཟག་ཐ་མལ་བ་ལྟ་བུ་མ་ཡིན་པར། ་་ མིང་ལ་ཡང་སངས་རྒྱས་རྣམས་ཀྱི་
སྲས་ཞེས་བོས་ཆོག་ལ། དོན་གྱི་དབང་དུ་བྱས་ན་ཡང་འཇིག་རྟེན་ལྷ་དང་མི་དང་
བཅས་པས་ཕྱག་འཚལ་བའི་འོས་སུ་གྱུར་པ་ཡིན་ཞེས་གསུངས་ཡོད་ལ། དཔེར་
ན་བྱང་ཆུབ་ཀྱི་སེམས་ཞེས་པ་དེ་ཁྱི་ཞིག་གི་རྒྱུད་ལ་སྐྱེས་སོང་ན་ཡང་དེ་སངས་
རྒྱས་ཀྱི་སྲས་སུ་གྱུར་སོང་བ་ཡིན་ལ།: འཇིག་རྟེན་ལྷ་མི་དང་བཅས་པས་ཁྱི་དེར་
ཕྱག་འཚལ་བཞག་ན་ཡང་དེ་ཕྱག་འཚལ་འོས་སའི་གནས་སུ་གྱུར་སོང་བ་ཡིན་
པས། བྱང་ཆུབ་ཀྱི་སེམས་ཞེས་པ་དེ། དེ་ལྟ་བུའི་ཕན་ཡོན་ཆེ་བོ་ཅན་ཞིག་ཡིན་
པར་གསུངས་སོ།།
དེ་ནས་བཟུང་འདི་ན་མོར་དཔེ་མང་པོ་བཞག་སྟེ་བྱང་ཆུབ་སེམས་ཀྱི་ཕན་ཡོན་
དེ་གསུངས་ཡོད་ལ། ་་དཔེར་ན་གསེར་འགྱུར་གྱི་རྩིས་ལྕགས་ཡོངས་རྫོགས་
གསེར་དུ་བསྒྱུར་བ་བཞིན་དུ།: ་ བྱང་ཆུབ་ཀྱི་སེམས་དེ་ཡག་པོ་ཞིག་རྒྱུད་ལ་སྐྱེས་
སོང་ན། སྤྱིར་ནས་བསམ་བློ་བཏང་ན་ང་ཚོའི་ལུས་འདི་ཤ་ཁྲག་འབྱུང་བཞི་ལས་
གྲུབ་པའི་ཐ་མལ་གདོས་བཅས་ཀྱི་ཕུང་པོ་འདི་ལྟ་བུ་ཞིག་རེད་དེ། ཡིན་ན་ཡང་
བྱང་ཆུབ་ཀྱི་སེམས་ཟེར་རྒྱུ་དེ་ཡག་པོ་ཞིག་རྒྱུད་ལ་སྐྱེས་སོང་ན། གསེར་འགྱུར་
གྱི་རྩིས་ལྕགས་གསེར་དུ་བསྒྱུར་བ་ཇི་བཞིན་ང་ཚོའི་ལུས་འདི་ཡང་ཡུན་རིང་མི་
འགོར་བར་དུས་མྱུར་བ་མྱུར་དུ་སངས་རྒྱས་ཀྱི་མཚན་བཟང་པོ་སུམ་ཅུ། དཔེ་
132



༈ ཐར་བ་བྱང་ཆུབ་ཆེན་པོའི་ལམ།
བུད་བཟང་པོ་བརྒྱད་ཅུ་དང་ལྡན་པའི་སངས་རྒྱས་ཀྱི་སྐུ་ཁྱད་པར་ཅན་ཉིད་དུ་
བསྒྱུར་བར་གསུངས་ཡོད་ལ། དེའི་ཕྱིར་ན་བསམ་པ་བྱང་ཆུབ་མཆོག་ཏུ་སེམས་
བསྐྱེད་དེ། ནུབ་བདེ་བ་ཅན་གྱི་ཞིང་ཁམས་ལ་འདུན་པ་གཏང་རྒྱུ་ཅན་ཞིག་ཡིན་
ན། སང་ཉིན་ཁྱོད་ཤི་སོང་ན་ཡང་། སང་ཉིན་གྱི་ཉི་མ་དེ་ལ་ནུབ་བདེ་བ་ཅན་གྱི་
ཞིང་ཁམས་ཀྱི་མེ་ཏོག་པདྨའི་སྦུབས་ན་མཚན་བཟང་པོ་སུམ་ཅུ་དཔེ་བྱད་བཟང་
པོ་བརྒྱད་ཅུ་དང་ལྡན་པའི་ལུས་རྟེན་ཁྱད་པར་ཅན་ཞིག་བླངས་ནས་བསྡད་ཡོད་
རྒྱུ་རེད། དེའི་ཕྱིར་ན་བྱང་ཆུབ་ཀྱི་སེམས་འདི་རྒྱུད་ན་ཡོད་ནས་བཟུང་སྟེ་ངེས་
པར་ན་ཐ་མལ་གྱི་ལུས་རྟེན་འདི་ཡང་སངས་རྒྱས་ཀྱི་སྐུ་ཉིད་དུ་བསྒྱུར་བ་ལ་ཡུན་
རིང་ཞིག་མི་འགོར་བས་ན། ཚང་མས་བྱང་ཆུབ་ཀྱི་སེམས་འདི་ཅི་ནུས་ཀྱིས་རྒྱུད་
ལ་ཨེ་ལོན་བལྟ་དགོས་པ་ཡིན་ནོ་གསུངས།
སངས་རྒྱས་ཐུགས་རྗེ་ཅན་གྱིས་ཀྱང་ཐོག་མར་བསམ་པ་བྱང་ཆུབ་མཆོག་ཏུ་
སེམས་བསྐྱེད། བར་དུ་སེམས་ཅན་ཐམས་ཅད་ལ་བདེ་བ་ལྡན་པར་བྱ་བ་དང་
སྡུག་བསྔལ་བྲལ་བར་བྱ་བའི་ཆེད་དུ་བསྐལ་ཆེན་གྲངས་མེད་གསུམ་གྱི་བར་དུ་
ལམ་ལ་བསླབས་ཏེ། མཐར་མངོན་པར་རྫོགས་པར་སངས་རྒྱས་པ་རེད་དེ། ཁོང་
གི་ཡང་སྐུ་ཚེ་གཅིག་གི་ཉམས་སུ་ལེན་རྒྱུ་དེ་གང་རེད་ཅེ་ན། སེམས་ཅན་མཆོག་
དམན་རབ་འབྲིང་ཐམས་ཅད་ལ་བདེ་བ་ལྡན་འདོད་ཀྱི་བྱམས་པ་བསྒོམས།
སྡུག་བསྔལ་བྲལ་འདོད་ཀྱི་སྙིང་རྗེ་བསྒོམས་ཏེ་གཞན་ཕན་གྱི་བསམ་སྤྱོད་ཁྱད་
པར་ཅན་ཁུར་དུ་བླངས་ཏེ་ཚོགས་མང་པོ་བསགས་པས། སྒྲིབ་པ་ཐམས་ཅད་
133



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དག་སྟེ་སངས་རྒྱས་སོང་བ་རེད། དེའི་ཕྱིར་ན་ང་ཚོས་ཀྱང་འཁོར་བའི་གནས་
འདི་དང་བྲལ་ཏེ་སངས་རྒྱས་ཀྱི་གོ་འཕང་ཞེས་པ་ཐོབ་སོང་ན་བསམ་སྟེ་བྱང་ཆུབ་
ཀྱི་སེམས་ཡག་པོ་ཞིག་རྒྱུད་ལ་སྐྱེས་སོང་ན། - 'དེ་ལས་དགེ་བ་ཆེན་པོ་ཞིག་གང་
ན་ཡང་ཡོད་པ་མིན་ནོ་གསུངས།： འོ་ན་དགེ་བ་གཞན་རྣམས་དང་བྱང་ཆུབ་ཀྱི་
སེམས་གཉིས་ཀྱི་མི་འདྲ་སའི་ཁྱད་པར་དེ་གང་ཡིན་ཞེ་ན། དགེ་བ་གཞན་གང་
དང་གང་འདྲ་ཞིག་བསགས་ཀྱང་གློ་བུར་གྱི་ཁོང་ཁྲོ་སོགས་ཀྱིས་ཟད་འགྲོ་བ་
ཡིན་ལ། བྱང་ཆུབ་ཀྱི་སེམས་ཟེར་རྒྱུ་འདི་རང་གི་རྒྱུད་ལ་སྐྱེས་སོང་ནས་བཟུང་
སྟེ་ཞེ་སྡང་ལ་སོགས་པའི་རྣམ་རྟོག་ངན་པ་གང་འདྲ་ཞིག་སྐྱེ་ཀིན་བསྡད་ཀྱང་བྱང་
ཆུབ་སེམས་ཀྱི་དགེ་རྩ་ཟད་འགྲོ་ཟེར་རྒྱུ་ཞིག་གཏན་ནས་མེད་ལ། དེས་ན་བྱང་
ཆུབ་ཀྱི་སེམས་ཞེས་པ་དེ་རྒྱུད་ལ་སྐྱེས་ནས་བཟུང་སྟེ་དགེ་བ་གཞན་དང་མི་འདྲ་
བའི་དགེ་བ་ཁྱད་པར་བ་ཞིག་ལ་ལོག་སོང་ནི་རེད་གསུངས། དེ་བཞིན་དུ་འབྲས་
བུ་སྨིན་རྒྱུའི་དབང་དུ་བྱས་ན་ཡང་དགེ་བ་གཞན་ཕྱག་འཚལ་རྒྱུ་དང་། སྐོར་བ་
བྱེད་རྒྱུ་དང་། འཁོར་ལོ་སྐོར་རྒྱུ་དེ་དག་ལ། བྱང་ཆུབ་སེམས་ཀྱི་རྩིས་མ་ཟིན་ན་
འབྲས་བུ་ལན་མ་རེ་མ་གཏོགས་སྨིན་རྒྱུ་མེད་ལ། དཔེར་ན་སྦྱིན་པ་ཞིག་བཏང་ན་
ཡང་དེའི་འབྲས་བུ་སྐྱེ་བ་རྗེས་མར་ལྷ་མིའི་གོ་འཕང་ཙམ་རེ་དང་ཕྱུག་པོ་འབྱོར་
བ་ཆེ་བོ་ཅན་དང་གཟུགས་བཟང་རིགས་མཐོ་བ་ཅན། : དེ་འདྲ་རེའི་སྟེང་དུ་སྨིན་
ནས་ཟད་འགྲོ་རྒྱུ་མ་གཏོགས་དེ་ལས་སྨིན་རྒྱུ་མེད་པ་ཡིན།་： བྱང་ཆུབ་སེམས་ཀྱི་
དགེ་རྩ་ནི་དེ་དང་མི་འདྲ་སྟེ། བྱང་ཆུབ་ཀྱི་སེམས་རྒྱུད་ལ་སྐྱེས་ནས་བཟུང་སྟེ་མི་་
134



༈ ཐར་བ་བྱང་ཆུབ་ཆེན་པོའི་ལམ།
ཡི་གནས་སུ་འཁོར་ལོས་སྒྱུར་བའི་རྒྱལ་པོ་དང་། གཟུགས་བཟང་དང་རིགས་
མཐོ་བ་འབྱོར་བ་ཆེ་བ་དང་། ལྷའི་གནས་སུ་ལྷ་ཡི་དབང་པོ་བརྒྱ་བྱིན་དང་ཚངས་
པ་ལ་སོགས་པའི་སྐྱེ་བ་ཡུན་རིང་པོའི་བར་དུ་བླངས་ནས་འཁོར་བའི་གནས་སུ་
མཐོ་རིས་ཀྱི་ལོངས་སྤྱོད་སོགས་ལ་ལོངས་ཇི་ཙམ་སྤྱད་ཀྱང་། དེའི་དགེ་འབྲས་
ཇི་སྲིད་སངས་མ་རྒྱས་བྱང་མ་ཆུབ་ཀྱི་བར་དུ་ཟད་འགྲོ་རྒྱུ་ཞིག་མ་དགོས་གོང་
ནས་གོང་དུ་འཕེལ་བར་འགྱུར་བས་ན། དགེ་བ་ཞིག་སྒྲུབ་བསམ་ནས་བཟུང་སྟེ།
བྱང་ཆུབ་ཀྱི་སེམས་ཞེས་པ་དེ་རྒྱུད་ལ་ཨེ་སྐྱེ་བལྟས་ན། དེའི་བཟང་ཞིག་གཏན་
ནས་ཡོད་པ་མིན་ཏེ། སངས་རྒྱས་ཀྱི་གསུང་གི་ནང་ན་དགེ་བ་སྒྲུབ་ལུགས་དེ་ལ་
ཡར་མཆོད་མར་སྦྱིན་ཕྱག་སྐོར་སྒྲིབ་སྦྱང་སོགས་མང་པོ་གསུངས་ཡོད་ཀྱང༌། དེ་
ཐམས་ཅད་ཀྱི་ནང་ནས་ཆེས་བཟང་བ་དེ་གང་ཡིན་པར་དྲིས་ན། བྱང་ཆུབ་ཀྱི་
སེམས་ཀྱི་བཟང་ཞིག་གཏན་ནས་ཡོད་པ་མིན་པས་ན། སངས་རྒྱས་བཅོམ་ལྡན་
འདས་ཀྱིས་ཀྱང་སེམས་ཅན་གྱི་སྡུག་བསྔལ་བྲལ་བྱེད་དང་བདེ་བ་ཐོབ་བྱེད་
ཅིག་ལ་ཅི་ཞིག་གི་དགའ་དགོངས་ནས་བསྐལ་བ་མང་པོའི་བར་དུ་ཐུགས་འདང་
མཛད་ཀྱང་། མཐར་བྱང་ཆུབ་ཀྱི་སེམས་འདི་ལས་བཟང་ཞིག་མ་གཟིགས་པ་
རེད། དེའི་ཕྱིར་ན་ང་ཚོ་ཚང་མ་དགེ་བ་སྒྲུབ་མཁན་ཡིན་པས་ན། དགེ་བའི་ཆེ་
ཆུང་གི་ཤན་དེ་ཡག་པོ་ཞིག་ཕྱེས་ཏེ། དགེ་བ་བཟང་བོ་གང་ཡིན་ན་དེ་ཉིད་སྒྲུབ་
རྒྱུ་གལ་ཆེ་བས་ན། བྱང་ཆུབ་ཀྱི་སེམས་འདི་ཅི་ནུས་ཀྱིས་རྒྱུད་ལ་ཨེ་འབྱོར་
ལྟོས། སེམས་ཅན་མཆོག་དམན་རབ་འབྲིང་ཐམས་ཅད་པོར་བདེ་བ་ལྡན་འདོད་
135



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཀྱི་བྱམས་པ། སྡུག་བསྔལ་བྲལ་འདོད་ཀྱི་སྙིང་རྗེ་དེ་ཚོ་ཕྲན་བུ་ཙམ་རེ་ཡིན་ན་
ཡང་རྒྱུད་ལ་ཨེ་འབྱོར་བལྟས་ནས་ལམ་དུ་བསླབ་ན། དེ་ནས་བཟུང་སྟེ་ངེས་པར་
ན་སངས་རྒྱས་ཀྱི་གོ་འཕང་ཟེར་རྒྱུ་དེ་མྱུར་བ་མྱུར་དུ་ཐོབ་ཡོང་རྒྱུ་རེད། དེ་ལྟ་
བུའི་བསམ་པ་ཡག་པོ་ཞིག་རྒྱུད་ལ་ཡོད་ནས་བཟུང་སྟེ་ངེས་པར་ན་ནུབ་བདེ་བ་
ཅན་གྱི་ཞིང་ཁམས་སུ་སྐྱེ་ཐུབ་རྒྱུ་རེད། དེའི་ཕྱིར་ན་སངས་རྒྱས་ཤཱཀྱ་ཐུབ་པས་
གསུངས་པའི་ཆོས་ཀྱི་སྒོ་མོ་བརྒྱ་ཁྲི་བཞི་སྟོང་ཞེས་ཆོས་མང་པོ་ཡོད་ཀྱང་། དེ་
ཐམས་ཅད་ཚུར་བསྡུས་པའི་སྙིང་པོ་གཅིག་པུ་དེ་བྱང་ཆུབ་ཀྱི་སེམས་ཀྱིས་ཟིན་
པའི་དགེ་བ་དེ་ཡིན་ལ། སངས་རྒྱས་ཀྱི་བསྟན་པ་ཟེར་རྒྱུ་དེ་ཡང་། ཕྱིའི་འབུད་
རྡུང་དཀྲོལ་གསུམ་རེ་ཡོད་ནི་ཙམ་དང་། དགོན་པའི་ནང་དུ་བླ་གྲྭ་རེ་འཚོགས་རྒྱུ་
ཡོད་པ་ཙམ་དང་། ཆ་ལུགས་རབ་ཏུ་བྱུང་བའི་མནབ་བཟའ་དམར་པོ་རེ་གོན་རྒྱུ་
ཡོད་པ་དེ་ཚོ་ནི་སངས་རྒྱས་བསྟན་པའི་མཚོན་རྟགས་ཙམ་ཡིན་པ་ལས་བསྟན་
པའི་སྙིང་པོ་དངོས་དེ་མ་ཡིན་ལ། སངས་རྒྱས་ཀྱི་བསྟན་པའི་སྙིང་པོ་དངོས་
དེ་སེམས་ཅན་མཆོག་དམན་རབ་འབྲིང་སུ་དང་སུ་ཡིན་ཡང་། ཐམས་ཅད་ལ་
ཕྱོགས་རིས་མེད་པར་བྱང་ཆུབ་ཀྱི་སེམས་བསྒོམ་རྒྱུ་དེ་ཡིན་པས། ཕ་རོལ་པོར་
བཤད་དགོས་ན་ཡང་སངས་རྒྱས་ཀྱི་བསྟན་པའི་སྙིང་པོ་ནི་འདི་ཡིན་པས། འདི་
བཤད་རྒྱུ་མ་གཏོགས་གཞན་པའི་སངས་རྒྱས་ཀྱི་བསྟན་པ་ཟེར་རྒྱུ་ཞིག་མེད་པ་
ཡིན། རང་གིས་ཉམས་སུ་ལེན་ན་ཡང་བྱང་ཆུབ་ཀྱི་སེམས་འདི་ཉམས་སུ་བླངས་
ན། འདི་ལས་ཆོས་ཟབ་མོ་ཞིག་མི་དགོས་པ་ཡིན་ནོ་གསུངས། སྡིག་པ་བཤགས་
136



༈ ཐར་བ་བྱང་ཆུབ་ཆེན་པོའི་ལམ།
པའི་གཉེན་པོ་ཞིག་ལ་ཡང་། སྤྱིར་ན་ཕྱག་སྐོར་སྒྲིབ་སྦྱང་དང་ས་ཏཱ་ཡིག་བརྒྱ་
སོགས་མང་པོ་ཡོད་ཀྱང་། བྱང་ཆུབ་ཀྱི་སེམས་འདི་རྒྱུད་ལ་སྐྱེས་ན། སྡིག་སྒྲིབ་
སྦྱོང་བྱེད་ཅིག་ལ་ཡང་དེ་འདྲའི་ནུས་པ་ཆེན་པོ་ཡོད་ས་གཏན་ནས་ཡོད་པ་མིན་
ཞིང་། སྔོན་རྒྱ་གར་འཕགས་པའི་ཡུལ་ན་སློབ་དཔོན་ཐོགས་མེད་ཅེས་བླ་མ་ཞིག་
ཡོད་པ་རེད། ཁོང་རི་བོ་བྱ་རྐང་ཅན་ཟེར་ས་དེར་བྱོན་ནས་ལོ་བཅུ་གཉིས་ཀྱི་རིང་
དུ་རྒྱལ་ཚབ་བྱམས་པ་མགོན་པོ་བསྒྲུབས་པ་ཡིན་ཡང་། ཞལ་གཟིགས་པ་མ་
དགོས་རྨི་ལམ་བཟང་པོ་ཙམ་ཡང་མ་རྨིས་པ་རེད། དེ་ཚེ་བྱམས་པ་མགོན་པོ་མི་
འགྲུབ་པ་རེད་དགོངས་ཏེ། ཕྱིར་འོང་བའི་ལམ་ཁར་ཁྱི་མོ་ཁོག་སྨད་འབུས་ཟོས་
ནས་ཡོད་པ། ཁོག་སྟོད་ད་རུང་ལག་གཉིས་ཀྱི་ཁར་ལངས་ཏེ་ཁོང་གི་སྟེང་ལ་ངར་
སྐྱེས་ནས་ཟིག་པ་ཞིག་དང་འཕྲད་ཚེ། ཁོང་གི་ཐུགས་ལ་ཅི་འདྲའི་སེམས་ཅན་
ལས་ངན་རེད་ཨང་། ཁོག་སྨད་འབུས་ཟོས་ཚར་སོང་ན་ཡང་། ད་རུང་ཁོག་སྟོད་
ཁར་ལངས་ནས་ཁོང་ཁྲོ་བྱེད་ལུགས་ལ་ལྟོས་སྙམ་སྟེ། སྙིང་རྗེ་ཚད་མེད་པ་ཞིག་
སྐྱེས་ནས་ཁོག་སྨད་ཀྱི་འབུ་འདི་བསལ་དགོས་དགོངས་ནས་ཤིང་ཐུར་ཞིག་གིས་
བླངས་ན་འབུ་རྣམས་བསད་འགྲོ་བས། ད་ནི་ལྗགས་ཀྱིས་ལེན་དགོས་དགོངས་
ཏེ་མིག་བཙུམས་ནས་ལྗགས་སྐྱོང་དུས། ལྗགས་སྣེ་སར་ཐུག་སོང་བ་རེད། དེའི་
ཚེ་ན་སྤྱན་ཕྱེས་ནས་ནམ་མཁའ་ལ་བལྟས་ཙ་ན། རང་མདུན་གྱི་ནམ་མཁའི་
ཁམས་ན་རྒྱལ་ཚབ་བྱམས་པ་མགོན་པོ་འོད་དང་འོད་ཟེར་གྱི་ཀློང་ན་བཞུགས་
ཡོད་དུས། འཕགས་པ་ཐུགས་རྗེ་རེ་མ་ཆུང་། ངས་ཁྱེད་མི་ལོ་བཅུ་གཉིས་ཀྱི་བར་
137



༧
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དུ་བསྒྲུབས་ཀྱང་ཞལ་ཙམ་ཡང་སྟོན་རྒྱུ་མི་འདུག་གསུངས་དུས། ཁྱོད་འདིར་བྱོན་
པ་ནས་བཟུང་ང་ཁྱོད་དང་མ་བྲལ་བ་ཡིན་ཡང་སྡིག་པ་སྟོབས་ཆེ་པས་ངའི་ཞལ་
མ་མཇལ་བ་ཡིན། ད་རེས་ཁྱི་མོ་འདི་ལ་བཅོས་མ་མ་ཡིན་པའི་སྙིང་རྗེ་ཁྱད་པར་
ཅན་སྐྱེས་པའི་སྟོབས་ཀྱིས། “ ཁྱོད་ཀྱི་སྡིག་པ་ཐམས་ཅད་སྐད་ཅིག་ཉིད་ལ་དག་
ནས། ཁོང་གི་ཞལ་མཇལ་བའི་བསྐལ་བ་བཟང་པོ་དང་ལྡན་སོང་བ་ཡིན་ཞེས་
དེ་ལྟར་གསུངས་ཡོད་ལ། དེ་ལ་འདང་བརྒྱབ་ན། མི་ལོ་བཅུ་གཉིས་ཀྱི་རིང་དུ་
ཐོགས་མེད་ཀྱིས་ཕྱག་འཚལ་ཡོད་རྒྱུ་རེད། སྐོར་བ་བྱས་ཡོད་རྒྱུ་རེད། འདོན་
པ་བཏོན་ཡོད་རྒྱུ་རེད། ་གསོལ་བ་བཏབ་ཡོད་རྒྱུ་རེད་དེ། ་མཐར་ཐུག་སྒྲིབ་པ་
གཏིང་ནས་དག་བྱེད་དེ་གང་ཡིན་ན། སྐར་ཆ་གཅིག་གཉིས་ཤིག་གི་ཡུན་གྱི་སྙིང་
རྗེ་དེ་ཡིན་ཟིག. ་དེར་བལྟས་ཡོང་ན་ཡང་སྡིག་བཤགས་ཤིག་ལ་བྱམས་པ་ཁྱད་
པར་ཅན་དང་།. སྙིང་རྗེ་ཁྱད་པར་ཅན་བསྒོམས་ན་དེ་ལས་བཟང་ཞིག་མེད་ས་
རེད། སངས་རྒྱས་ཀྱི་གསུང་གི་ནང་ན་བསྟན་པའི་ཆེས་སྡིག་པ་ཆེ་བ་དེ་མཚམས་
མེད་ཀྱི་ལས་རེད་དེ། དཔེར་ན་དགྲ་ཅག་ཆོམ་རྐུན་ཡོད་སའི་ལམ་དུ་མི་དཔའ་བོ་
གྲོགས་སུ་ཁྲིད་ནས་ཐར་བ་བཞིན་དུ། དེ་ཡང་བྱམས་སྙིང་རྗེ་ཁྱད་པར་ཅན་རྒྱུད་
ལ་སྐྱེས་སོང་ན། ཇི་འདྲའི་སྡིག་པ་སྟོབས་ཆེན་བྱས་ཡོད་ཀྱང་སྡིག་པ་ཐམས་ཅད་
ལྷག་མེད་དུ་དག་འགྲོ་རྒྱུ་རེད། ་འཁོར་བ་དང་ངན་སོང་གི་སྡུག་བསྔལ་ཐམས་
ཅད་ལས་ཀྱང་། དཔའ་བོ་གྲོགས་སུ་བསྟེན་ནས་ལམ་འཕྲང་ལས་ཐར་བ་བཞིན་
དུ་སྡུག་བསྔལ་ལས་ཡོངས་སུ་ཐར་འགྲོ་བས་ན། .དངོས་གནས་དགེ་སྒྲུབ་སྡིག་
138



༈ ཐར་པ་བྱང་ཆུབ་ཆེན་པོའི་ལམ།
སྤོང་བྱེད་བསམ་ནས་བཟུང་སྟེ་བྱང་ཆུབ་ཀྱི་སེམས་འདི་ལས་ལྷག་པའི་དགེ་བ་
ཞིག་གཏན་ནས་མེད་པ་ཡིན་གསུངས་ཡོད། སྔོན་རྒྱལ་པོ་མ་སྐྱེ་དགྲ་ཞེས་པ་
དེས། མཚམས་མེད་ཀྱི་ལས་བསགས་ནས། ཤིན་ཏུ་ཉེས་པ་ཆེན་པོ་ཅན་ཡིན་
ཡང་། ཕྱིས་སུ་བྱང་ཆུབ་ཀྱི་སེམས་སྦྱངས། སེམས་ཅན་ལ་བྱམས་པ་དང་སྙིང་རྗེ་
བསྒོམས་པས། དམྱལ་བར་དོར་གྱི་ལོ་ལོང་ས་ལ་རེག་པའི་ཡུན་ཙམ་མ་གཏོགས་
འདུག་མ་དགོས་པར་། མིག་འབྱེད་འཛུམ་ཙམ་གྱི་མོད་ལ་མཐོ་རིས་ཀྱི་གནས་
སུ་སྐྱེས་སོང་བ་རེད། དེའི་ཕྱིར་ན། སྡིག་སྦྱོང་བྱེད་བསམ་ནི་ཞིག་ཡིན་ན་ཡང་
རང་གཅིག་པུའི་དོན་དུ་བསམ་པའི་ཀུན་སློང་ཉི་ཚེ་བ་ཞིག་གིས་མགོ་མི་སྐོར་
བར། འཇིག་རྟེན་གྱི་ཁམས་འདི་ན་བདག་དང་བདག་འདྲ་བའི་སྡིག་པ་དང་ཉེས་
པ་བྱས་ཡོད་པ་ཐམས་ཅད་ཀྱི། སྡིག་སྒྲིབ་ཉེས་ལྟུང་ཐམས་ཅད་ཟད་ནས་སངས་
རྒྱས་ཀྱི་གོ་འཕང་འཐོབ་སོང་ན་སྡུར་སྟེ་བྱམས་སྙིང་རྗེ་ཡག་པོ་རེ་བསྒོམས་ན།
སྡིག་པ་སྦྱོང་བྱེད་ཀྱི་ཐབས་ཤིག་ལ་དེ་བས་བཟང་ཞིག་མེད་པ་ཡིན་ནོ། །ངས་
འདི་ནས་སྤྱོད་འཇུག་གི་རྩ་ཚིག་དེ་མར་ཅིག་འདོན།
སྡིག་པ་ཤིན་ཏུ་མི་བཟད་བྱས་ན་ཡང་། །
དཔའ་ལ་བརྟེན་ནས་འཇིགས་པ་ཆེན་པོ་ལྟར། །
གང་ལ་བརྟེན་ན་ཡུད་ཀྱིས་སྒྲོལ་འགྱུར་བ། །
དེ་ལ་བག་ཅན་རྣམས་ཀྱིས་ཅིས་མི་བརྟེན། །
ཞེས་གསུངས་ཡོད་ལ། དེའི་དོན་གོང་ནས་བཤད་རྒྱུ་དེ་ཚོ་རེད། དངོས་གནས་
13)



.
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དགེ་བ་སྒྲུབ་བསམ་མཁན་ཞིག་ཡིན་ནས་བཟུང་སྟེ་འདི་ལ་ཅིའི་ཕྱིར་དུ་མི་བརྟེན་
དེ་བརྟེན་པར་རིགས་སོ་གསུངས། ཡང་དཔེ་གཅིག་ནི། ནམ་ཞིག་ན་འཇིག་རྟེན་
གྱི་ཁམས་འདི་མེ་བདུན་ཆུ་གཅིག་གིས་འཇིག་ནས་ནམ་མཁའ་སྟོང་བར་འགྱུར་
འགྲོ་ལ།：དེའི་ཚེ་ན་དུས་མཐའི་མེ་ཞེས་པ་དེ། .མི་གཞན་པ་རྣམས་ལས་བརྒྱ་
འགྱུར་སྟོང་འགྱུར་གྱིས་ཚ་བའི་རང་བཞིན་ཅན་ཞིག་ཡིན་ཞིང་། ཉི་མ་འགའ་
རེའི་ནང་དུ་རི་མགོ་དང་ནགས་ཚལ་ས་གཞི་ཚང་མ་སྲེག་པར་བྱེད་པ་དེ་འདྲ་
ཞིག་ཡིན་ལ།
དཔེ་དེ་བཞིན་དུ་ཇི་འདྲའི་སྡིག་པ་ཡུན་རིང་པོའི་བར་བསགས་ཡོད་ན་ཡང་།
དུས་མཐའི་མེ་ཡིས་རིའི་རྒྱལ་པོ་རི་རབ་དང་བཅས་པ་ཉིན་འགའ་རེའི་ནང་
དུ་སྲེག་འགྲོ་བ་བཞིན་དུ། ་བྱང་ཆུབ་ཀྱི་སེམས་ཀྱིས་ཀྱང་སྡིག་པ་དང་སྒྲིབ་པ་
ཐམས་ཅད་པོ་སྐད་ཅིག་གཅིག་གི་ཡུན་ལ་སྲེག་པར་བྱེད་འགྲོ་ཞེས་གསུངས་
ཡོད་ལ། དེའི་ཕྱིར་ན། ·དེ་འདྲའི་དཔེ་ཡི་སྒོ་ནས་འདིང་བརྒྱབ་ནས་བྱང་ཆུབ་ཀྱི་
སེམས་ཞེས་པ་དེ་ཇི་འདྲའི་སྡིག་པ་སྦྱོང་བྱེད་ཀྱི་ཐབས་ཁྱད་པར་ཅན་ཞིག་ཡིན་
ཟིག་སྙམ་སྟེ། དེ་འདྲ་རང་རྒྱུད་ལ་ཨེ་སྐྱེ་བལྟ་དགོས་སོ།. །ལུས་ངག་གི་དགེ་བ་
ང་ཚོས་ནམ་རྒྱུན་སྒྲུབ་ཀིན་ཡོད་པ་རེད་དེ། སེམས་ཀྱི་དགེ་བ་ནི་དེ་ཙམ་ཞིག་མ་
གཏོགས་ཡོད་ས་མ་རེད། དངོས་གནས་བསམ་ན་ལུས་ངག་གི་སྒོ་ནས་ཡུན་རིང་
བོའི་བར་དུ་དགེ་བ་སྒྲུབ་པ་བས། སེམས་ཀྱི་སྟེང་ནས་བྱམས་སྙིང་རྗེ་བྱང་ཆུབ་
ཀྱི་སེམས་ཡག་པོ་རེ་རྙེད་ན་དེས་བཟང་ཡོད་རྒྱུ་དེ། སངས་རྒྱས་ཀྱི་གསུང་གི་
140



༈ ཐར་བ་བྱང་ཆུབ་ཆེན་པོའི་ལམ།
ནང་ན་གསུངས་བཞག་ཡོད་ལ། དེའི་ཕྱིར་ན་ཚང་མས་ཆོས་རེ་ཨེ་འགྲུབ་བསམ་
ན། རབ་ན་ཉི་མ་རེ་རེའི་ནང་དུ་ཡང་བྱང་ཆུབ་ཀྱི་སེམས་ལན་མ་རེ་སྒོམ་ཨེ་ཐུབ་
བལྟས་ན། དངོས་གནས་དགེ་བ་ཁྱད་པར་ཅན་རེད། ཁྱད་པར་དུ་ཡང་རང་ལ་
གནོད་བྱེད་མཁན་དང་མི་དགའ་ས་དེ་ཚོའི་སྟེང་ལ་བྱམས་སྙིང་རྗེ་ཡག་པོ་རེ་སྐྱེ་
ཨེ་ཐུབ་བལྟས་ན། རང་རྒྱུད་ཀྱི་སྡིག་པ་ཐམས་ཅད་མྱུར་དུ་དག་ནས་བདེ་མྱུར་གྱི་
སྒོ་ནས་ཚོགས་རྫོགས་འགྲོ་བ་ཡིན་ལ།
དེ་ཙམ་མ་ཐུབ་ན་ཡང་ཟླ་རེའི་ནང་དུ་དེ་ལྟར་དུ་ཁ་ནང་དུ་ལོག་ནས་རང་སེམས་
ལ་འདང་བརྒྱབ་སྟེ་བྱམས་སྙིང་རྗེ་ཡག་པོ་རེ་སྐྱེ་ཐུབ་ན། ཟླ་བ་དེའི་ནང་གི་སྡིག་
པ་ཐམས་ཅད་པོ་ངེས་པར་ན་དག་འགྲོ་རྒྱུ་རེད། ཚང་མས་བསམ་བློ་ཐོངས་
དང་། རང་ཁ་དགེ་བ་ལ་ཕྱོགས་ནས་ཉི་མ་དེ་རིང་ཡན་ཆད་ཀྱི་བར་དུ། དེ་འདྲ་
བའི་བྱམས་སྙིང་རྗེ་ཁུད་ཅན་རང་རྒྱུང་ལ་སྐྱེ་ཨེ་མྱོང་ཟིག་ལྟོས་དང་། མ་མྱོང་
ནས་བཟུང་སྟེ་ད་སྔ་ཡན་ལ་དགེ་བ་ཅི་ལྟར་སྒྲུབ་ཁུལ་བྱས་ཀྱང་དགེ་བ་ཆེ་བོ་
གཅིག་ཀྱང་འགྲུབ་མ་ཡོད་པ་རེད། ཡིན་ན་ཡང་ད་ཕྱིན་ཆད་དེ་འདྲ་བའི་བྱང་
ཆུབ་ཀྱི་སེམས་རང་རྒྱུད་ལ་སྐྱེ་ཨེ་ཐུབ་བལྟ་དགོས། ཡུན་ཐུང་ཐུང་ཞིག་གི་ནང་
མ་གཏོགས་སྐྱེ་མ་ཐུབ་ན་ཡང་། དེའི་ཕན་ཡོན་དང་ནུས་པ་ནི་བསམ་གྱིས་མི་
ཁྱབ་པ་ཞིག་ཡིན་པས་ན། ཚང་མ་ས་ཡང་དེ་ལྟར་དུ་སེམས་ཐོག་གི་དགེ་བ་རེ་
ཨེ་འགྲུབ་ལྟོས། འོ་ན་བྱང་ཆུབ་ཀྱི་སེམས་ཞེས་པ་ཇི་ལྟ་བུ་ཞིག་ལ་ཟེར་བ་ཡིན་
ཞེ་ན། དེ་ལ་ནི་སྨོན་པ་སེམས་བསྐྱེད་དང༌། འཇུག་པ་སེམས་བསྐྱེད་གཉིས་
1 11



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཡོད་ལ། འདི་ན་སྤྱོད་འཇུག་གི་ནང་ན་དཔེ་དང་བཅས་པའི་སྒོ་ནས་བསྟན་ཡོད་
དེ། དཔེར་ན་ལྷ་ས་ལྟ་བུ་ལ་འགྲོ་བའི་དབང་དུ་བྱས་ན། ཐོག་མར་ང་ལྷ་སར་
འགྲོ་སྙམ་པའི་བསམ་པ་ཞིག་སྐྱེས་ཡོང་བ་ནང་བཞིན། སེམས་ཅན་ཐམས་ཅད་
ཀྱི་དོན་དུ་སངས་རྒྱས་ཀྱི་གོ་འཕང་ཞིག་བསྒྲུབ་སྙམ་རྒྱུ་དེ་ལ་བྱང་ཆུབ་སྨོན་པའི་
སེམས་བསྐྱེད་ཟེར་ཏེ། སེམས་ཅན་ཐམས་ཅད་སྡུག་བསྔལ་ལས་བསྒྲལ་ནས་
བདེ་བའི་གནས་སུ་འགོད་དགོས་ན། ཐོག་མར་རང་ཉིད་སངས་རྒྱས་དགོས་པ་
རེད་མ་གཏོགས་རང་ཉིད་སངས་མ་རྒྱས་ན་སེམས་ཅན་ལ་ཕན་ཇི་ལྟར་ཐོག་སྟེ་
མི་ཐོག་ལ། དེའི་ཕྱིར་ན་སེམས་ཅན་ཐམས་ཅད་པོ་སྡུག་བསྔལ་གྱི་རྒྱ་མཚོ་ལས་
བསྒྲལ་ཏེ་བདེ་བ་སངས་རྒྱས་ཀྱི་གོ་འཕང་ལ་དགོད་པར་བྱ་སྙམ་ནས། དེའི་དོན་
ཁོ་ནས་ཆེད་དུ་ལྷ་སར་འགྲོ་ལྟ་བུའི་བསམ་པ་ཞིག་སྐྱེས་པ་ལ་སྨོན་པ་སེམས་
བསྐྱེད་ཅེས་གསུངས་སོ། །དེ་ནས་དངོས་སུ་ལྷ་སར་འགྲོ་བ་ལ་ལྟ་གོན་མཛད་དེ་
ལམ་དུ་ཞུགས་ནས་འགྲོ་བ་ནང་བཞིན། གོང་གི་དེ་འདྲའི་བསམ་པ་ཁྱད་པར་
ཅན་གྱིས་ཀུན་ནས་བསླངས་ཏེ་སྦྱིན་པ་ལ་སོགས་པའི་ཕར་ཕྱིན་དྲུག་ལ་དངོས་
སུ་སློབ་པའི་བསམ་པ་དེ་ལ་ནི་འཇུག་པ་སེམས་བསྐྱེད་ཅེས་དེ་ལྟར་དབྱེ་བ་མང་
ཡང་།：དེ་དག་ཐམས་ཅད་ཚུར་བསྡུས་ན། སེམས་ཅན་ཐམས་ཅད་པོ་འཁོར་བ་
ལས་བསྒྲལ་ནས་སངས་རྒྱས་ཀྱི་སར་འགོད་པའི་ཆེད་དུ་བྱང་ཆུབ་སེམས་དཔའི་
ལམ་ལ་སློབ་བསམ་སྟེ། མ་ཎི་བཏོན་ན་འདྲ། ཕྱག་སྐོར་བྱས་ན་འདྲ།. དགེ་བ་
གང་དང་ཅི་སྒྲུབ་ན་ཡང་དེ་འདྲའི་ཀུན་སློང་གིས་ཟིན་པའི་སྒོ་ནས་བསྒྲུབ་པར་བྱ།
བ༔
142



༈ ཐོར་བ་བྱང་ཆུབ་ཆེན་པོའི་ལམ།
དེ་ཡང་ཐོག་མར་མི་དང་མི་མ་ཡིན་པའི་སེམས་ཅན་མཆོག་དམན་རབ་འབྲིང་
ཐམས་ཅད་ལ་བྱམས་སེམས་ཡག་པོ་ཡོད་དགོས་ལ། དེ་འདྲའི་བསམ་པ་ཡག་
པོ་ཞིག་མ་ཡོད་ནས་བཟུང་སྟེ་སེམས་བསྐྱེད་ཅིག་རྒྱུད་ལ་ཇི་ལྟར་སྐྱེ་སྟེ་མི་སྐྱེ་
ལ།
ཆོས་པ་ཞེས་པའི་མིང་ཐོགས་དགོས་ན་ཡང་ཧ་ཅང་གི་དཀའ་མོ་རེད། སུ་
ཡིན་ན་ཡང་དགེ་སྒྲུབ་སྡིག་སྤོང་བྱེད་བསམ་མཁན་དེ་མང་པོ་ཡིན་ཡང་། དོན་གྱི་
དགེ་བ་བྱམས་སྙིང་རྗེ་སྒོམ་མཁན་དེ་ཧ་ཅང་ཉུང་བ་རེད། ཉུང་བར་མ་ཟད་རང་
གི་ཁ་ཟས་རྒྱབ་འགེབ་ཀྱི་ཕྱིར་དུ་སེམས་ཅན་གྱི་སྲོག་གཅོད་དགོས་ན་ཡང་སྲོག་
གཅོད་ཕོད་པ་དེ་ལྟ་བུ་ཡིན་པས་ན། དེ་འདྲ་ཡིན་ནས་བཟུང་སྟེ། ཆོས་པ་ཟེར་
དགོས་ན་ཡང་ཧ་ཅང་གི་དཀའ་མོ་རེད། ཆོས་ཞེས་པ་འདི་གཞན་ལ་གནོད་འཚེ་
མི་བྱེད་པ་ཞིག་གི་སྟེང་ནས་སྒྲུབ་དགོས་པ་ཡིན་ཞེས་གསུངས་ཡོད་ལ། དེ་ནས་
སྨོན་འཇུག་གཉིས་ཀྱི་ནང་ནས་ཀྱང་བཟང་བོ་དེ་གང་ཡིན་ན། འཇུག་པ་སེམས་
བསྐྱེད་དེ་ཡིན་ལ། སེམས་ཅན་ཐམས་ཅད་ལ་སངས་རྒྱས་གོ་འཕང་ཐོབ་པའི་
ཆེད་དུ་དངོས་སུ་རང་གིས་དགེ་བ་འདི་སྒྲུབ་ནི་ཡིན་བསམ་ནས་བསྒྲུབས་བཞག་
ན། དེ་སེམས་ཅན་གྱི་དོན་སྒྲུབ་པའི་བྱ་བ་ལ་དངོས་སུ་ཞུགས་པ་ཡིན་པས་ན།
དེའི་བསོད་ནམས་ནི་བསམ་གྱིས་མི་ཁྱབ་པའི་ཆེ་བོ་སྨོན་པ་སེམས་བསྐྱེད་ལས་
ཀྱང་བཟང་པོ་ཞིག་ཡིན་ཏེ། །དེ་འདྲའི་བསམ་པ་ལན་མ་གཅིག་སྐྱེས་སོང་ན་ཡང་
དེ་ནས་བཟུང་སྟེ། སྤྱོད་འཇུག་གི་ནང་ན།
དེ་ནས་བཟུང་སྟེ་གཉིད་ལོག་གམ། །
1-1:3



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བག་མེད་གྱུར་ཀྱང་བསོད་ནམས་ཤུགས། །
རྒྱུན་མི་འཆད་པར་དུ་མ་ཞིག །
ནམ་མཁའ་མཉམ་པར་རབ་ཏུ་འབྱུང་། །
ཞེས་དེ་ལྟར་གསུངས་ནས། ། དེ་འདྲའི་བསམ་པ་ཡག་པོ་ཞིག་སྐྱེས་ཚར་ནས་
བཟུང་སྟེ་གཉིད་བསྡད་ནའང་འདྲ། བག་མེད་རྩེད་མོའི་ནང་དུ་ཤོར་ནས་བསྡད་
ན་འང་འདྲ། ཕར་ལྟར་སྣང་ལ་དགེ་བ་ཅི་ཡང་སྒྲུབ་ཀིན་མེད་མོད། འོང་ཀྱང་
དེའི་རྒྱུད་ལ་རང་ཤུགས་ཀྱིས་དགེ་བ་གོང་འཕེལ་དུ་འགྱུར་གིན་ཡོད་ལ། གཞན་
བྱང་ཆུབ་ཀྱི་སེམས་རྒྱུད་ན་མེད་པའི་གང་ཟག་དག་གིས་རྒྱུན་དུ་ཐལ་སྦྱར་མིག་
བཙུམས་བྱས་ནས་དགེ་བ་བསྒྲུབས་ན་ཡང་། དེ་འདྲའི་མང་པོ་ཞིག་འཕེལ་རྒྱུ་
མེད་ལ། དེའི་ཕྱིར་ན་བྱང་ཆུབ་ཀྱི་སེམས་དེ་ལ་དེ་ལྟ་བུའི་བསོད་ནམས་ཤིག་
ཡོད་པར་གསུངས་པས་ན། ཚང་མས་དེ་འདྲའི་བསམ་པ་ཡག་པོ་རེ་རྒྱུད་ལ་ཨེ་
སྐྱེ་བལྟ་རྒྱུ་ནི་ཧ་ཅང་གི་གལ་ཆེན་རེད། བྱང་ཆུབ་ཀྱི་སེམས་ལ་དེ་འདྲའི་བསོད་
ནམས་དང་ནུས་པ་ཆེ་བོ་ཞིག་ཡོད་པ་ཇི་ལྟར་ཤེས་ཟེར་ན། དེ་ལ་ལོ་རྒྱུས་ཤིག་
ཡོད་པ་རེད། སྔོན་རྒྱ་གར་ན་དེད་དཔོན་མཛའ་བོའི་བུ་མོ་ཞེས་པའི་མི་ཞིག་
ཡོད་པ་རེད། ཁོང་རྒྱ་མཚོར་ནོར་བུ་ལེན་དུ་ཆས་པ་ན། མ་རྒན་གྱིས་ཁྱོད་ངའི་
བུ་གཅིག་པུ་ཡིན་པས་ནོར་བུ་ལེན་དུ་མི་འགྲོ་རོགས་ཟེར་ནས་བུ་ལ་འཇུས་ཙ་
ན། ཁོས་མའི་མགོར་རྡོག་ཐོས་བསྣན་ནས་ཤོར་སོང་བ་རེད་དེ། རྒྱ་མཚོའི་ནང་
ནས་འཇིགས་པར་འཕྲེད་པས་གྲུའི་ཤིང་དུམ་ཞིག་ལ་འཇུས་ནས་གླིང་ཕྲན་ཞིག་
144



༈ ཐར་བ་བྱང་ཆུབ་ཆེན་པོའི་ལམ།
ལ་ཐོན་སོང་དུས། ཁོ་རང་ལས་ཀྱི་དབང་གིས་ལྕགས་ཀྱི་ཁང་པ་ཞིག་གི་ནང་དུ་
བསླེབས་སོང་བ་རེད། དེའི་ནང་ན་མི་ཞིག་གི་མགོར་ལྕགས་ཀྱི་འཁོར་ལོ་འཁོར་
ནས་སྡུག་བསྔལ་མྱོང་གིན་ཡོད་པ་མཐོང་བ་ན། འདི་ཅི་ཡིན་དྲིས་དུས། འདི་
མའི་མགོར་རྡོག་ཐོས་བསྣན་པའི་རྣམ་སྨིན་ཡིན་ལ། ཉི་ཚེ་བའི་དམྱལ་བ་ཞེས་
པ་དེ་ཡིན་ཟེར་དུས། ཁོས་ཡང་མའི་མགོར་རྡོག་ཐོས་བསྣན་པས་སྟོབས་ཀྱིས་
དེ་འདྲ་མྱང་དགོས་ས་རེད་སྙམ་ཙ་ན། ནམ་མཁའི་ཁམས་ནས་བཅིང་པ་རྣམས་
གྲོལ་བར་གྱུར་ཅིག མ་བཅིང་བ་རྣམས་བཅིང་བར་གྱུར་ཅིག་ཅེས་སྒྲ་གྲག་པ་ན།
དེ་མ་ཐག་ཏུ་ལྕགས་ཀྱི་འཁོར་ལོ་མགོ་ཐོག་ཏུ་བབ་པས་སྡུག་བསྔལ་བསམ་གྱིས་
མི་ཁྱབ་པ་ཞིག་མྱོང་བའི་ཚེ་ན།
ཁོས་འདང་བརྒྱབ་ནས་ང་གཅིག་པུ་མ་ཡིན་པར་ད་དུང་འཇིག་རྟེན་གྱི་ཁམས་
འདི་ན་མའི་མགོར་རྡོག་ཐོས་བསྣན་པ་མང་པོ་ཡོད་པས་དེ་ཚོ་ཐམས་ཅད་ཀྱི་རྣམ་
སྨིན་བདག་གི་སྟེང་དུ་སྨིན་ནས། ཁོ་ཚོའི་སྟེང་དུ་སྨིན་མི་དགོས་པ་ཞིག་ཡོང་བར་
ཤོག་ཅིག་སྙམ་པའི་བསམ་པ་སྟོབས་ཆེན་ཞིག་སྐྱེས་དུས། དེ་མ་ཐག་ཏུ་འཁོར་
ལོ་ནམ་མཁར་འཕར་ནས་ཚེ་འཕོས་ཏེ་སུམ་ཅུ་རྩ་གསུམ་གྱི་ལྷ་ཡུལ་ལ་སྐྱེས་སོང་
བ་རེད། དེ་ཡང་བསམ་པ་ཁྱད་པར་ཅན་སྐྱེས་པའི་སྟོབས་ཁོ་ན་ལ་རག་ལས་
པས་ན། ངོ་མ་འདི་ལྟ་བུའི་བསམ་པ་ཁྱད་པར་ཅན་ཞིག་གལ་སྲིད་རང་གི་རྒྱུད་
ལ་སྐྱེས་སོང་ན། སྤང་བོ་ཞིག་གིས་ཡིད་བཞིན་གྱི་ནོར་བུ་ཞིག་ལོན་སོང་བ་ལྟ་
བའི་དགའ་བ་བསྐྱེད་འོས་ས་དང་
། རྨད་དུ་བྱུང་བ་ཞིག་ཡིན་པར་གསུངས་ཡོད་
1 15



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ལ། “དེའི་ཕྱིར་ན་ཚང་མས་ཀྱང་ཆོས་དང་འཕྲད་པའི་བསྐལ་བ་འདི་ལ་དེ་ལྟ་བུའི་
བསམ་པ་ཡག་པོ་རེ་སྐྱེ་ཅི་ཐུབ་བྱེད་རྒྱུ་དང་། གལ་ཏེ་མ་སྐྱེས་ན་ཡང་འདིའི་ཕན་
ཡོན་དང་བསོན་ནམས་ལ་ཡི་རང་བྱས་ཏེ་ནམ་ཡང་འདིའི་ཕྱོགས་ལ་འབད་པ་
བྱེད་རྒྱུ་གལ་ཆེའོ། །དེ་བཞིན་དུ། ཡང་སྤྱོད་འཇུག་གི་ནང་ན།
འགྲོ་བ་ཀུན་གྱི་དགའ་བའི་རྒྱུ། །
སེམས་ཅན་སྡུག་བསྔལ་རྩིར་གྱུར་པ། །
རིན་ཆེན་སེམས་ཀྱི་བསོད་ནམས་གང་། །
དེ་ལ་ཇི་ལྟར་གཞལ་
ཞལ་གྱིས་ལངས། །
གསུངས་ནས། སེམས་ཅན་ཐམས་ཅད་ཀྱི་བདེ་བ་དང་དགའ་བ་རྣམས་ཀྱི་རྒྱུར་
གྱུར་པ། ་ ་ སེམས་ཅན་ཐམས་ཅད་སྡུག་བསྔལ་གྱི་གནས་ལས་བྱུང་སྟེ་བདེ་བ་
ཐམས་ཅད་ཀུན་པོ་ལྡན་པར་བྱེད་པ། ་ དཔེར་ན་གསེར་འགྱུར་གྱི་རྩི་ལྟ་བུའི་
རིན་ཆེན་བྱང་ཆུབ་ཀྱི་སེམས་ཀྱི་བསོད་ནམས་ཟེར་རྒྱུ་དེ། ཚེ་རབས་མང་པོར་
ཕྱག་སྐོར་སྒྲིབ་སྦྱང་ལ་སོགས་པ་བྱས་པའི་དགེ་བ་གཞན་གྱི་བསོད་ནམས་ཀྱིས་
གཞལ་དུ་མེད་པ་ཞིག་ཡིན་ཞེས་གསུངས་ཡོད་ལ། དངོས་སུ་བྱང་ཆུབ་ཀྱི་སེམས་
རང་རྒྱུད་ལ་སྐྱེས་ནི་མ་དགོས། སེམས་ཅན་ལ་དེ་ལྟ་བུའི་ཕན་སེམས་ཡག་པོ་
ཞིག་འཆང་ན་ཡང་། སངས་རྒྱས་དང་བྱང་ཆུབ་སེམས་དཔའ་རྣམས་ལ་བསྐལ་
བའི་བར་དུ་མཆོད་པ་འབུལ་བ་བས་དེའི་བསོད་ནམས་ཀྱི་ཆེ་ཞེས་གསུངས་ཡོད་
ལ། འདི་ན་སྤྱོད་འཇུག་གི་ནང་ན་ཡང་།
146



༈ ཐར་བ་བྱུང་ཆུབ་ཆེན་པོའི་ལམ།
ས
ཕན་པར་བསམ་པ་ཙམ་གྱིས་ཀྱང་། །
སངས་རྒྱས་མཆོད་ལས་ཁྱད་འཕགས་ན། །
གསུངས་ནས། སེམས་ཅན་ལ་དངོས་སུ་ཕན་ཐོག་ན་བཤད་མ་དགོས་པ་རེད་དེ།
ཐ་ན་སེམས་ཅན་མི་དང་མི་ཡིན་པ་ལ་སོགས་པའི་ཉམ་ཐག་ཅིག་གང་ན་ཡོད་
ན་འདི་སྡུག་བསྔལ་འདི་ལས་ཐར་སོང་ན་བསམ་ནས་ཕན་སེམས་ཡག་པོ་ཞིག་
སྐྱེས་ན་ཡང་སངས་རྒྱས་དངོས་སུ་མཆོད་པ་ལས་ལྷག་པར་གསུངས་ཡོད་ལ།
འདིའི་སངས་རྒྱས་ཡང་འདྲ་སྐུ་དང་བླུག་སྐུ་ལྟ་བུ་ཞིག་ལ་ཟེར་བ་མིན་ལ། དངོས་
སུ་མཚན་བཟང་པོ་སུམ་ཅུ་དཔེ་བྱད་བཟང་པོ་བརྒྱད་ཅུ་དང་ལྡན་པའི་སངས་
རྒྱས་ཀྱི་མདུན་དུ་སོང་ནས་མཆོད་པ་ཕུལ་བ་བས། སེམས་ཅན་ཉམ་ཐག་ཅིག་
གི་སྟེང་ལ་བསམ་པ་ཡག་པོ་ཞིག་སྐྱེས་ན་དེའི་བསོད་ནམས་ཀྱི་ཆེ་ཞེས་གསུངས་
ཡོད་ལ། དེའི་ཕྱིར་ན་ཚང་མས་སེམས་ཅན་ཐམས་ཅད་པོར་བསམ་པ་ཡག་པོ་
བསྐྱེད་རྒྱུ་དེ་གལ་ཆེའོ། །ཁ་ཙམ་གྱིས་སུ་ཡིན་ན་ཡང་། ནམ་མཁའི་མཐའ་དང་
མཉམ་པའི་སེམས་ཅན་ཐམས་ཅད་ཕ་མར་མ་གྱུར་པ་གཅིག་ཀྱང་མེད། དྲིན་
ཆེན་ཕ་མར་གྱུར་པའི་སེམས་ཅན་ཐམས་ཅད་པོ་བདེ་བ་དང་ལྡན་པར་གྱུར་ཅིག
སྡུག་བསྔལ་དང་བྲལ་བར་གྱུར་ཅིག་ཅེས་འདོན་གི་ཡོད་ཀྱང་། སེམས་ཀྱི་སྟེང་
ན་དེ་ལྟ་བུ་བསམ་མཁན་ཉུང་ཤས་ཡིན་པས། ང་ཚོ་སུ་ཡིན་ན་ཡང་ཁས་འདོན་
རྒྱུ་དེ་ཧ་ཅང་གལ་མི་ཆེ་ལ། གཙོ་བོ་སེམས་ཀྱིས་དེ་ལྟར་བསམ་པར་གལ་ཆེའོ་
ཞེས་གསུངས་སོ། །དེ་འདྲའི་དགེ་བ་དེ་སྒྲུབ་མ་ཤེས་ན། འདོད་པར་བདེ་བ་
1:47



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
འདོད་ཀྱང་བདེ་བའི་རྒྱུ་སྒྲུབ་མི་ཤེས་པས། ་ཐམས་ཅད་མགོ་རྨོངས་སུ་གྱུར་ནས་
སྡུག་བསྔལ་གྱི་རྒྱུ་ཁོ་ན་ལ་སྤྱོད་པར་བྱེད་དེ། གཏན་གྱི་བདེ་བ་སངས་རྒྱས་ཀྱི་
གོ་འཕང་སོགས་ཅུང་ཟད་ཙམ་ཡང་སྒྲུབ་མི་ཤེས་པའི་ཁར། སྡུག་བསྔལ་ཐོབ་
བྱེད་དང་བདེ་བ་འབྲལ་བྱེད་ཀྱི་ལས་ཀྱིས་མི་ཚེ་ཟད་འགྲོ་ལ། དེའི་ཕྱིར་ན་སྡུག་
བསྔལ་སེལ་བྱེད་དང་བདེ་བ་ལྡན་བྱེད་ཅིག་ལ་ཅི་ཞིག་གི་དགའ་ཟེར་ན་། ་བྱང་
ཆུབ་ཀྱི་སེམས་འདི་བས་བཟང་ཞིག་དང་། བྱང་ཆུབ་ཀྱི་སེམས་འདི་བས་ཐབས་
ཁྱད་པར་ཅན་ཞིག་གང་དུ་ཡང་མེད་ཅེས་གསུངས་ཡོད་དེ། འདིར་སྤྱོད་འཇུག་གི་
ནང་ན།
སྡུག་བསྔལ་འདོར་འདོད་སེམས་ཡོད་ཀྱང་། །
སྡུག་བསྔལ་ཉིད་ལ་མངོན་པར་རྒྱུག །
བདེ་བ་འདོད་ཀྱང་གཏི་མུག་པས། །
རང་གི་བདེ་བ་དགྲ་ལྟར་འཇོམས། །
གང་ཞིག་བདེ་བས་ཕོངས་པ་དང་། །
སྡུག་བསྔལ་མང་ལྡན་དེ་དག་ལ། །
བདེ་བ་ཀུན་གྱིས་ཚིམ་པ་དང་། །
སྡུག་བསྔལ་ཐམས་ཅད་གཅོད་བྱེད་ཅིང་། །
གཏི་མུག་ཀྱང་ནི་སེལ་བྱེད་པ། །
148



༈ ཐར་བ་བྱང་ཆུབ་ཆེན་པོའི་ལམ།
དེ་དང་དགེ་མཚུངས་ག་ལ་ཡོད། །
ཅེས་གསུངས་པས། སྡུག་བསྔལ་མེད་པར་གཏོང་དགོས་ན་ཡང་བྱང་ཆུབ་ཀྱི་
སེམས་ཀྱི་བཟང་ཞིག་མེད་པ་དང་། བདེ་བ་ལྡན་པར་བྱེད་དགོས་ན་ཡང་དེའི་
བཟང་ཞིག་མེད་ལ། བླང་དོར་གྱི་ལམ་མི་ཤེས་པའི་གཏི་མུག་སེལ་བྱེད་ཅིག་ལ་
ཡང་དེ་ལས་ལྷག་པའི་ཆོས་ཤིག་མེད་པ་རེད་ཅེས་གསུངས་སོ། །དེ་བཞིན་དུ།
དེ་འདྲའི་བཤེས་ཀྱང་ག་ལ་ཡོད། །
བསོད་ནམས་དེ་འདྲའང་ག་ལ་ཡོད། །
གསུངས་ནས། བྱང་ཆུབ་ཀྱི་སེམས་ལྟ་བུའི་གྲོགས་བཟང་པོ་ཞིག་ཀྱང་མེད་ལ།
བྱང་ཆུབ་ཀྱི་སེམས་ལྟ་བུའི་བསོད་ནམས་ཁྱད་པར་ཅན་ཡོད་ས་ཞིག་ཀྱང་ག་ལ་
ཡོད། ཡོད་པ་མིན་ནོ་གསུངས། དེའི་ཕྱིར་ན་དེ་འདྲ་བའི་བསམ་པ་དེ་ནི་འགྲོ་
བ་ལྷ་དང་བཅས་པས་བསྟོད་བསྔགས་བྱེད་ས་ཡིན་པས། ཚང་མས་རང་རྒྱུད་
ལ་སྐྱེ་ཨེ་ཐུབ་བལྟས་ན་དགེ་བ་ཐམས་ཅད་ཀྱི་ནང་ནས་མཆོག་ཡིན་ནོ། །དེའི་
ཕྱིར་ན་བདེ་བ་ཅན་དུ་སྐྱེ་བའི་རྒྱུ་བཞིའི་ནང་ནས་ཀྱང་རྒྱུ་གསུམ་པ་དེ་བྱང་ཆུབ་
ཀྱི་སེམས་ཞེས་པ་དེ་ཡིན་ལ། དེ་ལ་དེ་འདྲའི་ནུས་པ་དང་སྟོབས་ཆེ་བོ་ཞིག་ཡོད་
པས་ན། དུས་རྒྱུན་ང་ཚོས་དགེ་བ་སྒྲུབ་པ་ལ་བསམ་པ་ཡག་དགོས་ཟེར་
ར་རྒྱུ་དང་།
སེམས་བསྐྱེད་ཡོད་དགོས་ཟེར་རྒྱུའི་རྒྱུ་མཚན་ཡང་དེ་ལ་ཐུག་ཡོད་པ་ཡིན།
དེ་ནས་དེ་ལྟ་བུའི་བྱང་ཆུབ་ཀྱི་སེམས་ལྡན་པའི་གང་ཟག་རྣམས་ཀྱི་སྟེང་ལ་ཉེས་
པ་བྱེད་མི་རུང་ལ། དེ་འདྲའི་བྱང་ཆུབ་སེམས་དཔའ་ཞིག་གི་སྟེང་ལ་ཁོང་ཁྲོ་སྐད་
1:19



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཅིག་མ་གཅིག་སྐྱེས་ན་ཡང་། དེའི་རྣམ་སྨིན་བསྐལ་བ་མང་པོའི་བར་དུ་ངན་སོང་
གནས་གསུམ་དུ་འདུག་དགོས་ཞེས་གསུངས་ཡོད་པས་ན། བྱང་ཆུབ་སེམས་
དཔའ་ཟེར་རྒྱུ་དེ་གར་ཡོད་མི་ཤེས་པས། སུ་དང་སུ་ཡིན་ན་ཡང་གཞན་ལ་ཚིག་
རྩུབ་བཤད་རྒྱུ་དང་སྒྲོ་འདོགས་སྐུར་འདེབས་ལ་སོགས་པ་དེ་ཚོ་བྱེད་མི་རུང་ངོ་།།
ང་ཚོས་དུས་རྒྱུན་དུ་བླ་མ་དགེ་བའི་བཤེས་གཉེན་རྣམས་ལ་སྐུར་འདེབས་བྱེད་
མི་ཉན་ཟེར་གིན་འདུག་རྒྱུ་དེ་ཡང་
། །བླ་མ་ཞིག་གི་མིང་ཐོགས་ཡོད་པ་ཙམ་གྱིས་
ཟེར་བ་མིན་ལ། དེ་ཚོའི་རྒྱུད་ན་བྱང་ཆུབ་ཀྱི་སེམས་ཡོད་པའི་རྒྱུ་མཚན་གྱིས་ཡིན་
ལ། … བྱང་ཆུབ་ཀྱི་སེམས་ཡོད་ནས་བཟུང་སྟེ་བྱང་ཆུབ་སེམས་དཔའ་ཟེར་བ་དེ་
ཡིན་པས། སྒྲོ་སྐུར་སོགས་བྱས་ན་བསམ་གྱིས་མི་ཁྱབ་པའི་ཉེས་པ་ཆེན་པོ་ཡོད་
པར་གསུངས་ཡོད་ལ། འདི་ན་སྤྱོད་འཇུག་གི་ནང་ན།
གང་ཞིག་དེ་འདྲའི་རྒྱལ་སྲས་སྦྱིན་བདག་ལ། །
གལ་ཏེ་ངན་སེམས་སྐྱེད་པར་བྱེད་པ་དེ། །
ངན་སེམས་བསྐྱེད་པའི་གྲངས་བཞིན་བསྐལ་བར་ནི། །
དམྱལ་བར་གནས་པར་འགྱུར་ཞེས་ཐུབ་པས་གསུངས། །
ཞེས་གསུངས་ཡོད་ལ། “ འོ་ན་དེ་འདྲའི་བྱང་ཆུབ་སེམས་དཔའ་དེ་ལ་དད་པ་
བཞག་གསོལ་བ་བཏབ་མཆོད་པ་ཕུལ་ན་བསོད་ནམས་ག་འདྲ་ཞིག་ཡོད་ཟེར་
ན། - དུས་སྐད་ཅིག་མ་གཅིག་ལ་གུས་པ་བྱས་པ་ཙམ་གྱིས་ཀྱང་བསྐལ་བ་མང་
པོའི་རིང་གི་ཚོགས་རྫོགས་ཏེ། གནས་སྐབས་སུ་མཐོ་རིས་ལྷ་དང་མིའི་གནས་
150



..
“ཐར་བ་བྱང་ཆུབ་ཆེན་པོའི་ལམ། ,
སུ་སྐྱེས་ནས་མཐར་ཐུག་སངས་རྒྱས་ཀྱི་གོ་འཕང་ཐོབ་པའི་ཕན་ཡོན་ཡོད་པར་
གསུངས་པས་ན། : བླ་མ་དགེ་བའི་བཤེས་གཉེན་དང་བྱང་ཆུབ་སེམས་དཔའི་
རིགས་སུ་གནས་པའི་བསམ་པ་ཡག་པོ་ཅན་རྣམས་ལ་དད་པ་འཇོག་རྒྱུ་དང་
གསོལ་བ་འདེབས་རྒྱུ་ལ་སོགས་པ་བྱས་ན་ཧ་ཅང་གི་ཕན་ཡོན་ཆེན་པོ་ཡོད་ལ།
དེའི་ཕྱིར་ན་རྒྱལ་སྲས་ཞི་བ་ལྷས་ཀྱང་སྤྱོད་འཇུག་ཕན་ཡོན་ལེའུའི་མཇུག་ན།
རྒྱལ་སྲས་རྣམས་ལ་དོ་གལ་ཆེན་པོས་ཀྱང་། །
སྡིག་པ་མི་འབྱུང་དགེ་བ་ངང་གིས་འཕེལ། །
གང་ལ་སེམས་ཀྱི་དམ་པ་རིན་ཆེན་དེ། །
སྐྱེས་པ་དེ་ཡི་སྐུ་ལ་ཕྱག་འཚལ་ཞིང་། །
གང་ལ་གནོད་པ་བྱས་ཀྱང་བདེ་འབྲེལ་བ། །
བདེ་བའི་འབྱུང་གནས་དེ་ལ་སྐྱབས་སུ་མཆི། །
གསུངས་ནས། གོང་དུ་བཤད་པའི་བྱང་ཆུབ་ཀྱི་སེམས་དེ་སུ་དང་སུ་འདྲ་ཞིག་
གི་རྒྱུད་ན་ཡོད་ན་དེ་ནི་ལུས་ལ་ན་ཚ། སེམས་ལ་སྡུག་བསྔལ་གང་དང་ཇི་ལྟ་བུ་
ཞིག་བྱུང་ཡང་ཐམས་ཅད་དགེ་བ་སྒྲུབ་པའི་གྲོགས་སུ་ཤར་ནས་དགེ་བ་རྒྱ་ཆེན་
པོ་འགྲུབ་ཡོང་བས་ན། དེ་ལྟ་བུའི་བྱང་ཆུབ་ཀྱི་སེམས་ཡོད་སའི་བྱང་ཆུབ་སེམས་
དཔའ་དེ་ལ། རྒྱལ་སྲས་ཆེན་པོ་ཞི་བ་ལྷས་ཁོང་གིས་ཀྱང་ལུས་གུས་པའི་ཐལ་
མོ་སྦྱར། ངག་གུས་པས་གསོལ་བ་འདེབས། ཡིད་གུས་པས་དད་པ་བཞག་ནས་
151



: ༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཕྱག་འཚལ་རྒྱུ་ཡིན་ཞེས་གསུངས་ཡོད་ལ། དེ་འདྲའི་དད་པ་དང་བྱང་ཆུབ་ཀྱི་
སེམས་ལ་སོགས་པ་འདི་རྒྱུད་ན་ཡོད་ན། ་རང་ཉིད་ན་ཚ་ཤི་ཆད་ལ་སོགས་པའི་
རྐྱེན་ངན་གང་འདྲ་ཞིག་ལ་འཕྲད་ཀྱང་དེ་དག་གི་དབང་དུ་མི་ཤོར་བར། དགེ་བ་
སྒྲུབ་པའི་གྲོགས་སུ་འགྲོ་བའི་དགོས་པ་ཁྱད་པར་ཅན་ཡོད་པས་ན། ཚང་མས་དེ་
འདྲའི་བསམ་པ་ཡག་པོ་བཅོས་རྒྱུ་གལ་ཆེ་བ་ཡིན་ནོ་གསུངས།:དེ་ཡན་ཆད་ཀྱིས་
བྱང་ཆུབ་སེམས་ཀྱི་ཕན་ཡོན།: བྱང་ཆུབ་སེམས་ཀྱི་ངོ་བོ།. བྱང་ཆུབ་ཀྱི་སེམས་
རྒྱུད་ལ་སྐྱེས་པའི་ཡོན་ཏན། དེ་རྒྱུད་ལ་ལྡན་པའི་གང་ཟག་ཀྱང་འགྲོ་བ་ལྷ་དང་
བཅས་པའི་ཕྱག་འཚལ་བའི་འོས་སུ་གྱུར་ཚུལ་ལ་སོགས་པ་རྒྱས་པར་བཤད་
པའི་དོན་པོ་དེ། ཚང་མས་ཀྱང་དགེ་བ་གང་དང་གང་སྒྲུབ་ན་ཡང་སེམས་བསྐྱེད་
ཡག་པོ་རེའི་རྩིས་ཨེ་ཟིན་ལྟ་རྒྱུ་དེ་གལ་ཆེ་བས། དེའི་ཆེད་དུ་ཡིན་པས་ཚང་མས་
ཐུགས་ལ་འཇོག་པར་ཞུ། བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་བྱང་
ཆུབ་སེམས་ཀྱི་ཕན་ཡོན་བཤད་པ་ཞེས་བྱ་བ་སྟེ། ལེའུ་དང་པོའོ། །
མཇུག་སྨོན།
བསྟན་པའི་སྙིང་པོ་ལུང་རྟོགས་དམ་ཆོས་ལ། །
ལེགས་པར་སྦྱང་བའི་གནད་ཀྱི་མན་ངག་ཀུན། །.
ནས་མཐའ་ཡས་འགྲོ་རྣམས་ཀུན། །
ཀུན་བཟང་གདོད་མའི་རྒྱལ་སར་འགོད་པར་ཤོག །
༣
ཉམས་སུ་བ
152



༈ ཐར་བ་བྱང་ཆུབ་ཆེན་པོའི་ལམ།
མ་ནོར་ལམ་གྱི་ལྟ་བའི་མིག་ཟུང་གིས། །
ལྷན་སྐྱེས་གཤིས་ཀྱི་རང་ངོ་མཐོང་གྱུར་ཏེ། །
ཏིང་འཛིན་འོད་ཀྱི་སྒྲོན་མེ་འབར་བ་ཡིས། །
གློ་བུར་སྲིད་པའི་སྨག་རུམ་སངས་གྱུར་ཅིག །
ཕར་ཕྱིན་དྲུག་གིས་རྒྱལ་སྲས་སྤྱོད་པ་རྫོགས། །
ཚད་མེད་བཞི་ཡི་ཉམས་ལེན་རྒྱུད་ལ་འབྱོར། །
ཇི་སྲིད་མཆོག་གི་གོ་འཕང་མ་ཐོབ་པར། །
དེ་སྲིད་རྒྱལ་བའི་བསྟན་ལ་འཕྲད་པར་ཤོག
མ་འོངས་མཆོག་གི་གོ་འཕང་བརྙེས་པའི་ཚེ། །
རྒྱལ་བའི་བསྟན་པ་ཕྱོགས་བཅུར་སྤེལ་བ་དང༌། །
ཁམས་གསུམ་འཁོར་བ་དུང་ནས་སྤྲུགས་གྱུར་ཏེ། །
ཐའ་ཡས་འགྲོ་བའི་རེ་བ་སྐོང་བར་ཤོག །
མཆོག་གསུམ་ཀུན་འདུས་དཔལ་ལྡན་བླ་མ་ཡི། །
ཅི་གསུང་བཀའ་བཞིན་བསྒྲུབས་པའི་ཉམས་ལེན་གྱིས། །
ཚེ་འདིའི་བློ་སྣ་ཆོས་ལ་ཕྱོགས་ནས་སུ། །
153



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
རང་བཞིན་རྒྱལ་བའི་ཞིང་དུ་དབུགས་དབྱུང་ཤོག །
ཐུབ་པའི་ལམ་མཆོག་རྒྱལ་སྲས་སྤྱོད་པ་ཀུན། །
མ་ནོར་ཇི་བཞིན་
ན་རྒྱུད་ལ་རབ་སྐྱེས་ཏེ། །
གང་བསམ་སྨོན་པའི་གནས་རྣམས་མ་ལུས་ཀུན། །
ཇི་ལྟར་བསམ་པ་དེ་བཞིན་འགྲུབ་པར་ཤོག །
དེ་ཡང་རྒྱ་ཆེའི་ཀློག་པ་པོ་རྣམས་ཀྱི་སྤྱན་སྔར་ཕུལ་བའི་༼བྱང་ཆུབ་ལམ་༽ཞེས་
པའི་དེབ་འདི་ནི་དཔལ་བླ་མ་རུང་ལྔ་རིག་ནང་བསྟན་སློབ་གླིང་གི་དགེ་བའི་
བཤེས་གཉེན་དམ་པ་མཁན་ཆེན་༧འཆི་མེད་རིག་འཛིན་གྱིས་ལྗགས་ཁྲིད་
གནང་བའི་རྣམ་དག་བདེ་ཆེན་ཞིང་གི་སྨོན་ལམ་གྱི་འགྲེལ་བ་ཞིག་ཡི་གེར་
བཀོད་པ་ཞིག་སྟེ།
རང་ཉིད་ལ་སྐྱེས་སྦྱང་གི་ཡོན་ཏན་གང་ཡང་མེད་པས། ་དམ་པ་ཁོང་གི་གསུང་
ཡེ་གེར་འགོད་པའི་ཆ་རྐྱེན་ཞིག་གཞི་ནས་མི་ལྡན་མོད། འོན་ཀྱང་རང་ཉིད་ཀྱི་
ཆགས་སྡང་གི་རྣམ་རྟོག་ལས་བྱུང་བའི་རྩོམ་ཉོག་དག་གི་ནང་དུ་མགོ་འཁོར་ནས་
མི་ཚེ་གཏོང་བ་ལས། འདི་འདྲའི་ཚིག་ཉུང་དོན་འདུས་ཀྱི་གསུང་ཁྱད་ཆོས་དང་
ལྡན་པ། སྐྱ་སེར་སུས་ཉམས་སུ་བླངས་ཀྱང་ནོར་བ་མེད་པར་བདེ་ལེགས་སུ་གོ་
ཐུབ་པའི་ནད་བརྒྱ་སྨན་གཅིག་ལྟ་བུའི་གསུང་འདི་ཚོར་ཞབས་ཞུ་ཅུང་ཙམ་རེ་
ཐུབ་ན། དེས་ཕན་པར་སེམས་པའི་ཀུན་རྟོག་གིས་དཀའ་ངལ་དང་རྒྱུ་ཚེགས་ལ་
154



༈ ཐར་བ་བྱང་ཆུབ་ཆེན་པོའི་ལམ།
མ་འཛེམས་པར། མཆེད་པོ་དག་གི་རོགས་རམ་དང་རྒྱབ་སྐྱོར་ངོགས་ནས། ད་
ཐེངས་ཡང་བདེ་སྨོན་གྱི་འགྲེལ་བ་འདི་སུག་བྲིས་སུ་བགྱིས་ཏེ་དེབ་གཟུགས་སུ་
བསྐྲུན་པ་ཡིན་ལ། དེབ་འདིའི་ཚིག་དོན་གྱི་ཆ་ནས་བཤད་ན། ཕལ་ཆེ་བ་དམ་པ་
ཁོང་གི་གསུང་ཇི་བཞིན་ཡེ་གེར་བཀོད་པ་ཡིན་མོད། འོན་ཀྱང་རང་ཉིད་ཀྱི་ཤེས་
རིག་གི་ཆུ་ཚད་དམའ་བའི་རྐྱེན་གྱིས། གོ་བ་ལེན་ཉེས་དང་ཡི་གེར་འབྲི་ཉེས་
བྱས་ཡོད་ན་དམ་པ་ཁོང་གི་སྤྱན་སྔར་སྙིང་ནས་འཆགས་པ་ལགས་སོ། །ཞེས་རབ་
བྱུང་བཅུ་བདུན་པའི་ཤིང་ཕོ་རྟ་ཡི་ལོ་སྟེ། ཕྱི་ལོ་ཉེས་སྟོང་བཅུ་བཞི་ལོའི་ཆོམ་འཕྲུལ་ཟླ་བའི་ཚེས་
བཅོ་ལྔ་ལ་དམ་པ་གང་གི་ཞབས་རྡུལ་སྤྱི་བོར་ལེན་པའི་སྙོམ་ལས་པ་འོད་གསལ་ཀློང་ཡངས་ཀྱིས་
སུག་བྲིས་སུ་བགྱིས་པའོ། །
135



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
༄༅། །མཁས་གྲུབ་རཱ་ག་ཨ་སྱས་མཛད་པའི་རྣམ་
དག་བདེ་ཆེན་ཞིང་གི་སྨོན་ལམ་
བཞུགས་སོ།།
༄༅། །ཨོཾ་ཨ་མི་དྷེ་ཝ་ཧྲཱིཿ འདི་ཉིད་ཆགས་མེད་ཐུགས་དམ་མཛོད། །ལག་པ་ན་ཡང་
འབད་ནས་བྲིས། །མང་པོ་འགའ་ལ་ཨེ་ཕན་བསམས། །དཔེ་གཅོད་འདོད་མི་གདའ་ན་
གཡོར། །འདི་ལས་ཕན་ཡོན་ཆེ་བ་མེད། །འདི་བས་ཟབ་པའི་གདམས་ངག་མེད། །ང་ཡི་
ཆོས་ཀྱི་རྩ་བ་ཡིན། །རང་གར་མ་སྒྱུར་ཉམས་ལེན་འབུངས། །འདི་ནི་མདོ་ལུགས་ཡིན་
པའི་ཕྱིར། །ལུང་མ་ཐོབ་ཀྱང་འདོན་ནི་རུང་། །
ཨེ་མ་ཧོ། འདི་ནས་ཉི་མ་ནུབ་ཀྱི་ཕྱོགས་རོལ་ན། །
གྲངས་མེད་འཇིག་རྟེན་མང་པོའི་ཕ་རོལ་ན། །
ཅུང་ཟད་སྟེང་དུ་འཕགས་པའི་ཡུལ་ས་ན། །
རྣམ་པར་དག་པའི་ཞིང་ཁམས་བདེ་བ་ཅན། །
བདག་གི་ཆུ་བུར་མིག་གིས་མ་མཐོང་ཡང་། །
རང་སེམས་གསལ་བའི་ཡིད་ལ་ལམ་མེར་གསལ། །
156



༈ ཐར་བ་བྱང་ཆུབ་ཆེན་པོའི་ལམ།
དེ་ན་བཅོམ་ལྡན་རྒྱལ་བ་འོད་དཔག་མེད། །
པདྨ་རཱ་གའི་མདོག་ཅན་གཟི་བརྗིད་འབར། །
དབུ་ལ་གཙུག་ཏོར་ཞབས་ལ་འཁོར་ལོ་སོགས། །
མཚན་བཟང་སོ་གཉིས་དཔེ་བྱད་བརྒྱད་ཅུས་སྤྲས། །
ཞལ་གཅིག་ཕྱག་གཉིས་མཉམ་བཞག་ལྷུང་བཟེད་འཛིན། །
ཆོས་གོས་རྣམ་གསུམ་གསོལ་ཞིང་སྐྱིལ་ཀྲུང་གིས། །
པདྨ་སྟོང་ལྡན་ཟླ་བའི་གདན་སྟེང་དུ། །
བྱང་ཆུབ་ཤིང་ལ་སྐུ་རྒྱབ་བརྟེན་མཛད་དེ། །
ཐུགས་རྗེའི་སྤུན་གྱིས་རྒྱང་ནས་བདག་ལ་གཟིགས། །
གཡས་སུ་བྱང་ཆུབ་སེམས་དཔའ་སྤྱན་རས་གཟིགས། །
སྐུ་མདོག་དཀར་པོ་ཕྱག་གཡོན་པད་དཀར་འཛིན། །
གཡོན་དུ་བྱང་ཆུབ་སེམས་དཔའ་མཐུ་ཆེན་ཐོབ། །
སྔོན་པོ་རྡོ་རྗེས་མཚན་པའི་པདྨ་གཡོན། །
གཡས་གཉིས་སྐྱབས་སྦྱིན་ཕྱག་རྒྱ་བདག་ལ་བསྟན། །
གཙོ་བོ་གསུམ་པོ་རི་རྒྱལ་ལྷུན་པོ་བཞིན། །
ལྷང་ངེ་ལྷན་ནེ་ལྷམ་མེར་བཞུགས་པའི་འཁོར། །
བྱང་ཆུབ་སེམས་དཔའི་དགེ་སློང་བྱེ་བ་འབུམ། །
ཀུན་ཀྱང་གསེར་མདོག་མཚན་དང་དཔེ་བྱད་བརྒྱན། །
157



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཆོས་གོས་རྣམ་གསུམ་གསོལ་ཞིང་སེར་ལྟེམ་མེ། །
༈ མོས་གུས་ཕྱག་ལ་ཉེ་རིང་ཁྱད་མེད་ཕྱིར། །
བདག་གི་སྒོ་གསུམ་གུས་པས་ཕྱག་འཚལ་ལོ། །
ཆོས་སྐུ་སྣང་བ་མཐའ་ཡས་རིགས་ཀྱི་བདག །
ཕྱག་གཡས་འོད་ཟེར་ལས་སྤྲུལ་སྤྱན་རས་གཟིགས། །
ཡང་སྤྲུལ་སྤྱན་རས་གཟིགས་དབང་བྱེ་བ་བརྒྱ། །
ཕྱག་གཡོན་འོད་ཟེར་ལས་སྤྲུལ་སྒྲོལ་མ་སྟེ། ། ཤ་
ཡང་སྤྲུལ་སྒྲོལ་མ་བྱེ་བ་ཕྲག་བརྒྱ་འགྱེད། །
ཐུགས་ཀྱི་འོད་ཟེར་ལས་སྤྲུལ་པདྨ་འབྱུང་།།
ཡང་སྤྲུལ་ཨོ་རྒྱན་བྱེ་བ་ཕྲག་བརྒྱ་འགྱེད། །
ཆོས་སྐུ་འོད་དཔག་མེད་ལ་ཕྱག་འཚལ་ལོ། །
སངས་རྒྱས་སྤྱན་གྱིས་ཉིན་མཚན་དུས་དྲུག་ཏུ། །
སེམས་ཅན་ཀུན་ལ་བརྩེ་བས་རྟག་ཏུ་གཟིགས། །
སེམས་ཅན་ཀུན་གྱི་ཡིད་ལ་གང་དྲན་པའི། །
རྣམ་རྟོག་གང་འགྱུ་རྟག་ཏུ་ཐུགས་ཀྱིས་མཁྱེན། །
སེམས་ཅན་ཀུན་གྱིས་ངག་ཏུ་གང་སྨྲས་ཚིག །
རྟོག་ཏུ་མ་འདྲེས་སོ་སོར་སྙན་ལོ་གསན། །
158



༈ ཐར་བ་བྱང་ཆུབ་ཆེན་པོའི་ལམ།
ཀུན་མཁྱེན་འོད་དཔག་མེད་ལ་ཕྱག་འཚལ་ལོ། །
ཆོས་སྤངས་མཚམས་མེད་བྱས་པ་མ་གཏོགས་པ། །
ཁྱེད་ལ་དད་ཅིང་སྨོན་ལམ་བཏབ་ཚད་ཀུན། །
བདེ་བ་ཅན་དེར་སྐྱེ་བའི་སྨོན་ལམ་འགྲུབ། །
བར་དོར་བྱོན་ནས་ཞིང་དེར་འདྲེན་པར་གསུངས། །
འདྲེན་པ་འོད་དཔག་མེད་ལ་ཕྱག་འཚལ་ལོ། །
ཁྱེད་ཀྱི་སྐུ་ཚེ་བསྐལ་པ་གྲངས་མེད་དུ། །
མྱ་ངན་མི་འདའ་ད་ལྟ་མངོན་སུམ་བཞུགས། །
ཁྱེད་ལ་རྩེ་གཅིག་གུས་པས་གསོལ་བཏབ་ན། །
ལས་ཀྱི་རྣམ་པར་སྨིན་པ་མ་གཏོགས་པའི། །
ཚེ་ཟད་པ་ཡང་ལོ་བརྒྱ་ཐུབ་པ་དང་། །
དུས་མིན་འཆི་བ་མ་ལུས་བཟློག་པར་གསུངས། །
མགོན་པོ་ཚེ་དཔག་མེད་ལ་ཕྱག་འཚལ་ལོ། །
སྟོང་གསུམ་འཇིག་རྟེན་རབ་འབྱམས་གྲངས་མེད་པ། །
རིན་ཆེན་གྱིས་བཀང་སྦྱིན་པ་བྱིན་པ་བས། །
འོད་དཔག་མེད་པའི་མ་ཚན་དང་བདེ་བ་ཅན། །
ཐོས་ནས་དད་པས་ཐལ་མོ་སྦྱར་བྱས་ན། །
དེ་ནི་དེ་བས་བསོད་ནམས་ཆེ་བར་གསུངས། །
1 ༡)



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
དེ་ཕྱིར་འོད་དཔག་མེད་ལ་གུས་ཕྱག་འཚལ། །
གང་ཞིག་འོད་དཔག་མེད་པའི་མཚན་ཐོས་ནས། །
ཁ་ཞེ་མེད་པར་སྙིང་ཁོང་རུས་པའི་གཏིང་། །
ལན་གཅིག་ཙམ་ཞིག་དད་པ་སྐྱེས་པ་ན། །
དེ་ནི་བྱང་ཆུབ་ལམ་ལས་ཕྱིར་མི་ལྡོག །
མགོན་པོ་འོད་དཔག་མེད་ལ་ཕྱག་འཚོལ་ལོ། །
སངས་རྒྱས་འོད་དཔག་མེད་པའི་མཚན་ཐོས་ནས། །
དེ་ནི་བྱང་ཆུབ་སྙིང་པོ་མ་ཐོབ་བར། །
བུད་མེད་མི་སྐྱེ་རིགས་ནི་བཟང་པོར་སྐྱེ། །
ཚེ་རབས་ཀུན་ཏུ་ཚུལ་ཁྲིམས་རྣམ་དག་འགྱུར། །
བདེ་གཤེགས་འོད་དཔག་མེད་ལ་ཕྱག་འཚལ་ལོ། །
བདག་གི་ལུས་དང་ལོངས་སྤྱོད་དགེ་རྩར་བཅས། །
དངོས་སུ་འབྱོར་བའི་མཆོད་པ་ཅི་མཆིས་པ། །
ཡིད་སྤྲུལ་བཀྲ་ཤིས་རྫས་རྟགས་རིན་ཆེན་བདུན། །
གདོད་ནས་གྲུབ་པ་སྟོང་གསུམ་འཇིག་རྟེན་གྱི། །
གླིང་བཞི་རི་རབ་ཉི་ཟླ་བྱེ་བ་བརྒྱ། །
ལྷ་ཀླུ་མི་ཡི་ལོངས་སྤྱོད་ཐམས་ཅད་ཀུན། །
བློ་ཡིས་བླངས་ཏེ་འོད་དཔག་མེད་ལ་འབུལ། །
160



༈ ཐར་བ་བྱང་ཆུབ་ཆེན་པོའི་ལམ།
བདག་ལ་ཕན་ཕྱིར་ཐུགས་རྗེའི་སྟོབས་ཀྱིས་བཞེས། །
ཕ་མས་ཐོག་དྲངས་བདག་སོགས་འགྲོ་ཀུན་གྱི། །
ཐོག་མ་མེད་པའི་དུས་ནས་ད་ལྟའི་བར། །
སྲོག་བཅད་མ་བྱིན་བླངས་དང་མི་ཚངས་སྤྱོད། །
ལུས་ཀྱི་མི་དགེ་གསུམ་པོ་མཐོལ་ལོ་བཤགས། །
རྫུན་དང་ཕྲ་མ་ཚིག་རྩུབ་ངག་འཁྱལ་པ། །
ངག་གི་མི་དགེ་བཞི་པོ་མཐོལ་ལོ་བཤགས། །
བརྣབ་སེམས་གནོད་སེམས་ལོག་པར་ལྟ་བ་སྟེ། །
ཡིད་ཀྱི་མི་དགེ་གསུམ་པོ་མཐོལ་ལོ་བཤགས། །
ཕ་མ་སློབ་དཔོན་དགྲ་བཅོམ་བསད་པ་དང་། །
རྒྱལ་བའི་སྐུ་ལ་ངན་སེམས་སྐྱེས་པ་དང་། །
མཚམས་མེད་ལྔ་ཡི་ལས་བསགས་མཐོལ་ལོ་བཤགས། །
དགེ་སློང་དགེ་ཚུལ་བསད་དང་བཙུན་མ་ཕབ། །
སྐུ་གཟུགས་མཆོད་རྟེན་ལྷ་ཁང་བཤིགས་ལ་སོགས། །
ཉེ་བའི་མཚམས་མེད་སྡིག་བྱས་མཐོལ་ལོ་བཤགས། །
དཀོན་མཆོག་ལྷ་ཁང་གསུང་རབ་རྟེན་གསུམ་སོགས། །
དཔང་ཞེས་ཚད་བཙུགས་མནའ་ཟོས་ལ་སོགས་པ། །
ཆོས་སྤངས་ལས་ངན་བསགས་པ་མཐོལ་ལོ་བཤགས། །
6 1



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཁམས་གསུམ་སེམས་ཅན་བསད་ལས་སྡིག་ཆེ་བ། །
བྱང་ཆུབ་སེམས་དཔའ་རྣམས་ལ་སྐུར་བ་བཏབ། །
དོན་མེད་སྡིག་ཆེན་བསགས་པ་མཐོལ་ལོ་བཤགས། །
་དགེ་བའི་ཕན་ཡོན་སྡིག་པའི་ཉེས་དམིགས་དང་། །
དམྱལ་བའི་སྡུག་བསྔལ་ཚེ་ཚད་ལ་སོགས་པ། །
ཐོས་ཀྱང་མི་བདེན་བཤད་ཚོད་ཡིན་བསམས་པ། །
མཚམས་མེད་ལྔ་བས་ཐུ་བའི་ལས་ངན་པ། །
ཐར་མེད་ལས་ངན་བསགས་པ་མཐོལ་ལོ་བཤགས། །
ཕམ་པ་བཞི་དང་ལྷག་མ་བཅུ་གསུམ་དང་། །
སྤང་ལྟུང་སོར་བཤགས་ཉེས་བྱས་སྡེ་ཚན་ལྔ། །
སོ་ཐར་ཚུལ་ཁྲིམས་འཆལ་བ་མཐོལ་ལོ་བཤགས། །
ནག་པོའི་ཆོས་བཞི་ལྟུང་བ་ལྔ་ལྔ་བརྒྱད། །
བྱང་སེམས་བསླབ་པ་ཉམས་པ་མཐོལ་ལོ་བཤགས། །
རྩ་ལྟུང་བཅུ་བཞི་ཡན་ལག་སྦོམ་པོ་བརྒྱད། །
གསང་སྔགས་དམ་ཚིག་ཉམས་པ་མཐོལ་ལོ་བཤགས། །
སྡོམ་པ་མ་ཞུས་མི་དགེའི་ལས་བྱས་པ། །
མི་ཚངས་སྤྱོད་དང་ཆང་འཐུང་ལ་སོགས་པ། །
རང་བཞིན་ཁ་ན་མ་ཐོའི་སྡིག་པ་སྟེ། །
162



：
མས
i
；
༈ ཐར་བ་བྱང་ཆུབ་ཆེན་པོའི་ལམ།
སྡིག་པ་སྡིག་ཏུ་མ་ཤེས་མཐོལ་ལོ་བཤགས། །
སྐྱབས་སྡོམ་དབང་བསྐུར་ལ་སོགས་ཐོབ་ན་ཡང་། །
དེ་ཡི་སྡོམ་པ་དམ་ཚིག་བསྲུང་མ་ཤེས། །
བཅས་པའི་ལྟུང་བ་ཕོག་པ་མཐོལ་ལོ་བཤགས།།
འགྱོད་པ་མེད་ན་བཤགས་པས་མི་འདག་པས། །
སྔར་བྱས་སྡིག་པ་ཁོང་དུ་དུག་སོང་ལྟར། །
ངོ་ཚ་འཇིགས་སྐྲག་འགྱོད་པ་ཆེན་པོས་བཤགས། །
ཕྱིན་ཆད་སྡོམ་སེམས་མེད་ན་མི་འདག་པས། །
ཕྱིན་ཆད་སྲོག་ལ་བབ་ཀྱང་མི་དགེའི་ལས། །
ད་ནས་མི་བགྱིད་སེམས་ལ་དམ་བཅའ་བཟུང་། །
བདེ་གཤེགས་འོད་དཔག་མེད་པ་སྲས་བཅས་ཀྱིས། །
བདག་རྒྱུད་ཡོངས་སུ་དག་པར་བྱིན་གྱིས་རློབས། །
གཞན་གྱིས་དགེ་བ་བྱེད་པ་ཐོས་པའི་ཚེ། །
དེ་ལ་ཕྲག་དོག་མི་དགའི་སེམས་སྤངས་ནས། །
སྙིང་ནས་དགའ་བས་རྗེས་སུ་ཡི་རང་ན། །
དེ་ཡི་བསོད་ནམས་མཉམ་དུ་ཐོབ་པར་གསུངས། །
དེ་ཕྱིར་འཕགས་པ་རྣམས་དང་སོ་སྐྱེ་ཡིས། །
དགེ་བ་གང་བསྒྲུབས་ཀུན་ལ་ཡི་རང་ངོ༌། །
--
163



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བླ་མེད་བྱང་ཆུབ་མཆོག་ཏུ་སེམས་བསྐྱེད་ནས། །
འགྲོ་དོན་རྒྱ་ཆེན་མཛད་ལ་ཡི་རང་ངོ་། །
མི་དགེ་བཅུ་པོ་སྤངས་པ་དགེ་བ་བཅུ།་།།
གཞན་གྱི་སྲོག་བསྐྱབ་སྦྱིན་པ་གཏོང་བ་དང་། །:
སྡོམ་པ་སྲུང་ཞིང་བདེན་པར་སྨྲ་བ་དང་། །
འཁོན་པ་སྡུམ་དང་ཞི་དུལ་དྲང་པོར་སྨྲ། །
དོན་དང་ལྡན་པའི་གཏམ་བརྗོད་འདོད་པ་ཆུང་། །
བྱམས་དང་སྙིང་རྗེ་སྒོམ་ཞིང་ཆོས་ལ་སྤྱོད། །
དགེ་བ་དེ་རྣམས་ཀུན་ལ་ཡི་རང་ངོ༌། །
ཕྱོགས་བཅུའི་འཇིག་རྟེན་རབ་འབྱམས་ཐམས་ཅད་ན། །
རྫོགས་སངས་རྒྱས་ནས་རིང་པོར་མ་ལོན་པར། །
དེ་དག་རྣམས་ལ་ཆོས་ཀྱི་འཁོར་ལོ་ནི། །
རྒྱ་ཆེན་མྱུར་དུ་བསྐོར་བར་བདག་གིས་བསྐུལ། །
མངོན་ཤེས་ཐུགས་ཀྱིས་དེ་དོན་མཁྱེན་པོར་གསོལ། །
སངས་རྒྱས་བྱང་སེམས་བསྟན་འཛིན་དགེ་བའི་བཤེས། །
མྱ་ངན་འདའ་བར་བཞེད་ཀུན་དེ་དག་ལ། །
མྱ་ངན་མི་འདའ་བཞུགས་པར་གསོལ་བ་འདེབས། །
འདིས་མཚོན་བདག་གི་དུས་གསུམ་དགེ་བ་རྣམས། །
•*
164



༈ ཐར་བ་བྱང་ཆུབ་ཆེན་པོའི་ལམ།
འགྲོ་བ་སེམས་ཅན་ཀུན་གྱི་དོན་དུ་བསྔོ། །
ཀུན་ཀྱང་བླ་མེད་བྱང་ཆུབ་མྱུར་ཐོབ་ནས། །
ཁམས་གསུམ་འཁོར་བ་དོང་ནས་སྤྲུགས་གྱུར་ཅིག །
དེ་ཡི་དགེ་བ་བདག་ལ་མྱུར་སྨིན་ནས། །
ཚེ་འདིར་དུས་མིན་འཆི་བ་བཅོ་བརྒྱད་ཞི། །
ནད་མེད་ལང་ཚོ་རྒྱས་པའི་ལུས་སྟོབས་ལྡན། །
དཔལ་འབྱོར་འཛད་མེད་དབྱར་གྱི་གདྨ་ལྟར། །
བདུད་དགྲའི་འཚེ་བ་མེད་ཅིང་དམ་ཆོས་སྤྱོད། །
བསམ་པའི་དོན་ཀུན་ཆོས་ལྡན་ཡིད་བཞིན་འགྲུབ།
བསྟན་དང་འགྲོ་ལ་ཕན་ཐོགས་རྒྱ་ཆེན་འགྲུབ། །
མི་ལུས་དོན་དང་ལྡན་པ་འགྲུབ་པར་ཤོག །
༈ བདག་དང་བདག་ལ་འབྲེལ་ཐོགས་ཀུན། །
འདི་ནས་ཚེ་འཕོས་གྱུར་མ་ཐག །
སྤྲུལ་པའི་སངས་རྒྱས་འོད་དཔག་མེད། །
དགེ་སློང་དགེ་འདུན་འཁོར་གྱིས་བསྐོར། །
མདུན་དུ་མངོན་སུམ་འབྱོན་པར་ཤོག །
དེ་མཐོང་ཡིད་དགའ་སྣང་བ་སྐྱིད། །
16)



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
འཆི་བའི་སྡུག་བསྔལ་མེད་པར་ཤོག །
བྱང་ཆུབ་སེམས་དཔའ་མཆེད་བརྒྱད་ནི།།།
རྫུ་འཕྲུལ་སྟོབས་ཀྱིས་ནམ་མཁར་བྱོན།
བདེ་བ་ཅན་དུ་འགྲོ་བ་ཡི། །
ལམ་སྟོན་ལམ་སྣ་འདྲེན་པར་ཤོག །
ངན་སོང་སྡུག་བསྔལ་བཟོད་བླག་མེད། །
ལྷ་མིའི་བདེ་སྐྱིད་མི་རྟག་འགྱུར། །
དེ་ལ་སྐྲག་སེམས་སྐྱེ་བར་ཤོག །
ཐོག་མ་མེད་ནས་ད་ལྟའི་བར། །
འཁོར་བ་འདི་ནི་ཡུན་རེ་རིང་། །
དེ་ལ་སྐྱོ་བ་སྐྱེ་བར་ཤོག །
མི་ནས་མི་རུ་སྐྱེ་ཆོག་ཀྱང༌། །
སྐྱེ་རྒ་ན་འཆི་གྲངས་མེད་མྱོང་། །
དུས་ངན་སྙིགས་མར་བར་ཆད་མང་། །
མི་དང་ལྷ་ཡི་བདེ་སྐྱིད་འདི། །
དུག་དང་འདྲེས་པའི་ཟས་བཞིན་དུ། །
འདོད་པ་སྤུ་ཙམ་མེད་པར་ཤོག །
ཉེ་དུ་ཟས་ནོར་མཐུན་གྲོགས་རྣམས། །
་
166



མ
-
}
༈ ཐར་བ་བྱང་ཆུབ་ཆེན་པོའི་ལམ།
མི་རྟག་སྒྱུ་མ་རྨི་ལམ་བཞིན། །
ཆགས་ཞེན་སྤུ་ཙམ་མེད་པར་ཤོག །
ས་ཆ་ཡུལ་རིས་ཁང་ཁྱིམ་རྣམས། །
རྨི་ལམ་ཡུལ་གྱི་ཁང་ཁྱིམ་ལྟར། །
བདེན་པར་མ་གྲུབ་ཤེས་པར་ཤོག །
ཐར་མེད་འཁོར་བའི་རྒྱ་མཚོ་ནས། །
ཉེས་ཆེན་བཙོན་ནས་ཐར་པ་བཞིན། །
བདེ་བ་ཅན་གྱི་ཞིང་ཁམས་སུ།
ཕྱི་ལྟས་མེད་པར་འབྲོས་པར་ཤོག །
ཆགས་ཞེན་འཁྲི་བ་ཀུན་བཅད་ནས། །
བྱ་རྒོད་རྩི་ནས་ཐར་པ་བཞིན། །
ནུབ་ཀྱི་ཕྱོགས་ཀྱི་ནམ་མཁའ་ལ། །
འཇིག་རྟེན་ཁམས་ནི་གྲངས་མེད་པ། །
སྐད་ཅིག་ཡུད་ལ་བགྲོད་བྱས་ནས། །
བདེ་བ་ཅན་དུ་ཕྱིན་པར་ཤོག །
དེ་རུ་སངས་རྒྱས་འོད་དཔག་མེད། །
མངོན་སུམ་བཞུགས་པའི་ཞལ་མཐོང་ནས། །
སྒྲིབ་པ་ཐམས་ཅད་དག་པར་ཤོག །
167



་
༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
སྐྱེ་གནས་བཞི་ཡི་མཆོག་གྱུར་པ། །
མེ་ཏོག་པདྨའི་སྙིང་པོ་ལ། ། ་་
བརྫུས་ཏེ་སྐྱེ་བ་ལེན་པར་ཤོག་
སྐད་ཅིག་ཉིད་ལ་ལུས་རྫོགས་ནས། །
མཚན་དཔེ་ལྡན་པའི་ལུས་ཐོབ་ཤོག །
མི་སྐྱེ་དོགས་པའི་ཐེ་ཚོམ་གྱིས། །
ལོ་གྲངས་ལྔ་བརྒྱའི་བར་དག་ཏུ། །
ནང་དེར་བདེ་སྐྱིད་ལོངས་སྤྱོད་ལྡན། །
སངས་རྒྱས་གསུང་ནི་ཐོས་ན་ཡང་། །
མེ་ཏོག་ཁ་ནི་མི་ཕྱེ་བས། །
སངས་རྒྱས་ཞལ་མཇལ་འཕྱི་བའི་སྐྱོན། །
དེ་འདྲ་བདག་ལ་མི་འབྱུང་ཤོག །
སྐྱེས་མ་ཐག་ཏུ་མེ་ཏོག་ཕྱེ། །
འོད་དཔག་མེད་པའི་ཞལ་མཐོང་ཤོག །
བསོད་ནམས་སྟོབས་དང་རྫུ་འཕྲུལ་གྱིས། །
ལག་པའི་མཐིལ་ནས་མཆོད་པའི་སྤྲིན། །
བསམ་མི་ཁྱབ་པར་སྤྲོས་བྱས་ནས། །
སངས་རྒྱས་འཁོར་བཅས་མཆོད་པར་ཤོག །
168



༈ ཐར་བ་བྱང་ཆུབ་ཆེན་པོའི་ལམ།
དེ་ཚེ་དེ་བཞིན་གཤེགས་པ་དེས། །
ཕྱག་གཡས་བརྐྱངས་ནས་མགོ་ལ་བཞག །
བྱང་ཆུབ་ལུང་བསྟན་ཐོབ་པར་ཤོག །
ཟབ་དང་རྒྱ་ཆེའི་ཆོས་ཐོས་ནས། །
རང་རྒྱུད་སྨིན་ཅིང་གྲོལ་བར་ཤོག །
སྤྱན་རས་གཟིགས་དང་མཐུ་ཆེན་ཐོབ། །
རྒྱལ་སྲས་ཐུ་བོ་རྣམ་གཉིས་ཀྱིས།
བྱིན་གྱིས་བརླབས་ཤིང་རྗེས་བཟུང་ཤོག །
ཉིན་རེ་བཞིན་དུ་ཕྱོགས་བཅུ་ཡི། །
སངས་རྒྱས་བྱང་སེམས་དཔག་མེད་པ། །
འོད་དཔག་མེད་པ་མཆོད་པ་དང་། །
ཞིང་དེར་བལྟ་ཕྱིར་འབྱོན་པའི་ཚེ།
དེ་དག་ཀུན་ལ་བསྙེན་བཀུར་ཞིང་། །
ཆོས་ཀྱི་བདུད་རྩི་ཐོབ་པར་ཤོག །
རྫུ་འཕྲུལ་ཐོགས་པ་མེད་པ་ཡིས། །
མངོན་དགའི་ཞིང་དང་དཔལ་ལྡན་ཞིང་། །
ལས་རབ་རྫོགས་དང་སྟུག་པོ་བཀོད། །
སྔ་དྲོ་དེ་དག་རྣམས་སུ་འགྲོ། །
169



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
མི་བསྐྱོད་རིན་འབྱུང་དོན་ཡོད་གྲུབ། །
རྣམ་སྣང་ལ་སོགས་སངས་རྒྱས་ལ། །
དབང་དང་བྱིན་རླབས་སྡོམ་པ་ཞུ། །
མཆོད་པ་དུ་མས་མཆོད་བྱས་ནས། །
དགོང་མོ་བདེ་བ་ཅན་ཉིད་དུ། །
དཀའ་ཚེགས་མེད་པར་སླེབ་པར་ཤོག །
པོ་ཊ་ལ་དང་ལྕང་ལོ་ཅན། །
རྔ་ཡབ་གླིང་དང་ཨོ་རྒྱན་ཡུལ། །
སྤྲུལ་སྐུའི་ཞིང་ཁམས་བྱེ་བ་བརྒྱར། །
སྤྱན་རས་གཟིགས་དང་སྒྲོལ་མ་དང་། །
ཕྱག་རྡོར་པད་འབྱུང་བྱེ་བ་བརྒྱ། །
མཇལ་ཞིང་མཆོད་པ་རྒྱ་མཚོས་མཆོད། །
དབང་དང་གདམས་ངག་ཟབ་མོ་ཞུ། །
མྱུར་དུ་རང་གནས་བདེ་ཆེན་ཞིང་།
ཐོགས་པ་མེད་པར་ཕྱིན་པར་ཤོག །
ཤུལ་གྱི་ཉེ་དུ་གྲྭ་སློབ་སོགས། །
ལྷ་ཡི་མིག་གིས་གསལ་བར་མཐོང་། །
སྲུང་སྐྱོབ་བྱིན་གྱིས་རློབ་བྱེད་ཅིང་། །
170



༈ ཐར་བ་བྱང་ཆུབ་ཆེན་པོ་འི་ལམ།
འཆི་དུས་ཞིང་དེར་ཁྲིད་པར་ཤོག །
བསྐལ་བཟང་འདི་ཡི་བསྐལ་པའི་ཡུན། །
བདེ་བ་ཅན་གྱི་ཞག་གཅིག་སྟེ། །
བསྐལ་པ་གྲངས་མེད་འཆི་བ་མེད། །
རྟག་ཏུ་ཞིང་དེ་འཛིན་པར་ཤོག །
བྱམས་པ་ནས་བཟུང་མོས་པའི་བར། །
བསྐལ་བཟང་འདི་ཡི་སངས་རྒྱས་རྣམས། །
འཇིག་རྟེན་འདི་ན་ནམ་འབྱོར་ཚེ། །
རྫུ་འཕྲུལ་སྟོབས་ཀྱིས་འདིར་འོངས་ནས། །
སངས་རྒྱས་མཆོད་ཅིང་དམ་ཆོས་ཉན། །
སླར་ཡང་བདེ་ཆེན་ཞིང་ཁམས་སུ། །
ཐོགས་པ་མེད་པར་འགྲོ་བར་ཤོག །
༈ སངས་རྒྱས་བྱེ་བ་ཁྲག་ཁྲིག་བརྒྱ་སྟོང་ཕྲག །
བརྒྱད་ཅུ་རྩ་གཅིག་སངས་རྒྱས་ཞིང་ཀུན་གྱི། །
ཡོན་ཏན་བཀོད་པ་ཐམས་ཅད་གཅིག་བསྡོམས་པ། །
ཞིང་ཁམས་ཀུན་ལས་ཁྱད་འཕགས་བླ་ན་མེད། །
བདེ་བ་ཅན་གྱི་ཞིང་དེར་སྐྱེ་བར་ཤོག །
1 1



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
རིན་ཆེན་ས་གཞི་ཁོད་སྙོམས་ལག་མཐིལ་ལྟར། །།
ཡངས་ཤིང་རྒྱ་ཆེ་གསལ་ཞིང་འོད་ཟེར་འབར། །
མནན་ན་ནེམ་ཞིང་བཏེགས་ན་སྤར་བྱེད་པ། །
བདེ་འཇམ་ཡངས་པའི་ཞིང་དེར་སྐྱེ་བར་ཤོག །
རིན་ཆེན་དུ་མ་ལས་གྲུབ་དཔག་བསམ་ཤིང་།
ལོ་མ་དར་ཟབ་འབྲས་བུ་རིན་ཆེན་བརྒྱན། །
དེ་སྟེང་སྤྲུལ་པའི་བྱ་ཚོགས་སྐད་སྙན་སྒྲས། །
ཟབ་དང་རྒྱ་ཆེའི་ཆོས་ཀྱི་སྒྲ་རྣམས་སྒྲོག །
ངོ་མཚར་ཆེན་པོའི་ཞིང་དེར་སྐྱེ་བར་ཤོག
སྤོས་ཆུའི་ཆུ་ཀླུང་ཡན་ལག་བརྒྱད་ལྡན་མང་། །
དེ་བཞིན་བདུད་རྩིའི་ཁྲུས་ཀྱི་རྫིང་བུ་རྣམས། །
རིན་ཆེན་སྣ་བདུན་ཐེམ་སྐས་ཕ་གུས་བསྐོར། །
མེ་ཏོག་པདྨ་དྲི་ཞིམ་འབྲས་བུར་ལྡན། །
པདྨའི་འོད་ཟེར་དཔག་ཏུ་མེད་པ་འཕྲོ། །
འོད་ཟེར་རྩེ་ལ་སྤྲུལ་པའི་སངས་རྒྱས་བརྒྱན། །
ཡ་མཚན་ཆེན་པོའི་ཞིང་དེར་སྐྱེ་བར་ཤོག །
མི་ཁོམ་བརྒྱད་དང་ངན་སོང་སྒྲ་མི་གྲག །
ཉོན་མོངས་དུག་ལྔ་དུག་གསུམ་ནད་དང་གདོན། །
172



༈ ཐར་པ་བྱང་ཆུབ་ཆེན་པོའི་ལམ།
དགྲ་དང་དབུལ་ཕོངས་འཐབ་རྩོད་ལ་སོགས་པ། །
སྡུག་བསྔལ་ཐམས་ཅད་ཞིང་དེར་ཐོས་མ་མྱོང་། །
བདེ་བ་ཆེན་པོའི་ཞིང་དེར་སྐྱེ་བར་ཤོག །
བུད་མེད་མེད་ཅིང་མངལ་ནས་སྐྱེ་བ་མེད། །
ཀུན་ཀྱང་མེ་ཏོག་པདྨའི་སྦུབས་ནས་འཁྲུངས། །
ཐམས་ཅད་སྐུ་ལུས་ཁྱོད་མེད་གསེར་གྱི་མདོག །
དབུ་ལ་གཙུག་ཏོར་ལ་སོགས་མཚན་དཔེས་བརྒྱན། །
མངོན་ཤེས་ལྔ་དང་སྤྱན་ལྔ་ཀུན་ལ་མངའ། །
ཡོན་ཏན་དཔག་མེད་ཞིང་དེར་སྐྱེ་བར་ཤོག །
རང་བྱུང་རིན་ཆེན་སྣ་ཚོགས་གཞལ་ཡས་ཁང་། །
ཅི་འདོད་ལོངས་སྤྱོད་ཡིད་ལ་དྲན་པས་འབྱུང་། །
རྩོལ་སྒྲུབ་མི་དགོས་དགོས་འདོད་ལྷུན་གྱིས་གྲུབ། །
ང་ཁྱོད་མེད་ཅིང་བདག་ཏུ་འཛིན་པ་མེད། །
གང་འདོད་མཆོད་སྤྲིན་ལག་པའི་མཐིལ་ནས་འབྱུང་། །
ཐམས་ཅད་བླ་མེད་ཐེག་ཆེན་ཆོས་ལ་སྤྱོད། །
བདེ་སྐྱིད་ཀུན་འབྱུང་ཞིང་དེར་སྐྱེ་བར་ཤོག །
དྲི་ཞིམ་རླུང་གིས་མེ་ཏོག་ཆར་ཆེན་འབེབས། །
ཤིང་དང་ཆུ་ཀླུང་པདྨོ་ཐམས་ཅད་ལས། །
173



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཡིད་དུ་འོང་བའི་གཟུགས་སྒྲ་དྲི་རོ་རེག །
ལོངས་སྤྱོད་མཆོད་པའི་སྤྲིན་ཕུང་རྟག་ཏུ་འབྱུང་། །
བུད་མེད་མེད་ཀྱང་སྤྲུལ་པའི་ལྷ་མོའི་ཚོགས། །
མཆོད་པའི་ལྷ་མོ་དུ་མས་རྟག་ཏུ་མཆོད། །
འདུག་པར་འདོད་ཚེ་རིན་ཆེན་གཞལ་ཡས་ཁང་། །
ཉལ་བར་འདོད་ཚེ་རིན་ཆེན་ཁྲི་བཟང་སྟེང་། །
དར་ཟབ་དུ་མའི་མལ་སྟན་སྔས་དང་བཅས། །
བྱ་དང་ལྗོན་ཤིང་ཆུ་ཀླུང་རོལ་མོ་སོགས། །
ཐོས་པར་འདོད་ཚེ་སྙན་པའི་ཆོས་སྒྲ་སྒྲོག །
མི་འདོད་ཚེ་ན་རྣ་བར་སྒྲ་མི་གྲག །
བདུད་རྩིའི་རྫིང་བུ་ཆུ་ཀླུང་དེ་རྣམས་ཀྱང་། །
དྲོ་གྲང་གང་འདོད་དེ་ལ་དེ་ལྟར་འབྱུང༌། །
ཡིད་བཞིན་འགྲུབ་པའི་ཞིང་དེར་སྐྱེ་བར་ཤོག །
ཞིང་དེར་རྫོགས་པའི་སངས་རྒྱས་འོད་དཔག་མེད།
བསྐལ་པ་གྲངས་མེད་མྱ་ངན་མི་འདའ་བཞུགས། །
དེ་སྲིད་དེ་ཡི་ཞབས་འབྲང་བྱེད་པར་ཤོག །
ནམ་ཞིག་འོད་དཔག་མེད་དེ་ཞི་བར་གཤེགས། །
བསྐལ་པ་གངྒའི་ཀླུང་གི་བྱེ་མ་སྙེད། །
174



--
༈ ཐར་བ་བྱང་ཆུབ་ཆེན་པོའི་ལམ།
གཉིས་ཀྱི་བར་དུ་བསྟན་པ་གནས་པའི་ཚེ། །
རྒྱལ་ཚབ་སྤྱན་རས་གཟིགས་དང་མི་འབྲལ་ཞིང་། །
དེ་ཡི་ཡུན་ལ་དམ་ཆོས་འཛིན་པར་ཤོག །
སྲོད་ལ་དམ་ཆོས་ནུབ་པའི་ཐོ་རངས་ལ། །
སྤྱན་རས་གཟིགས་དེ་མངོན་པར་སངས་རྒྱས་ནས། །
སངས་རྒྱས་འོད་ཟེར་ཀུན་ནས་འཕགས་པ་ཡི། །
དཔལ་བརྩེགས་རྒྱལ་པོ་ཞེས་བྱར་གྱུར་པའི་ཚེ། །
ཞལ་བལྟ་མཆོད་ཅིང་དམ་ཆོས་ཉན་པར་ཤོག །
སྐུ་ཚེ་བསྐལ་པ་བྱེ་བ་ཁྲག་ཁྲིག་ནི། །
འབུམ་ཕྲག་དགུ་བཅུ་རྩ་དྲུག་བཞུགས་པའི་ཚེ། །
རྟག་ཏུ་ཞབས་འབྲང་བསྙེན་བཀུར་བྱེད་པ་དང་། །
མི་བརྗེད་གཟུངས་ཀྱིས་དམ་ཆོས་འཛིན་པར་ཤོག །
མྱ་ངན་འདས་ནས་དེ་ཡི་བསྟན་པ་ནི། །
བསྐལ་པ་དུང་ཕྱུར་དྲུག་དང་བྱེ་བ་ཕྲག །
འབུམ་ཕྲག་གསུམ་གནས་དེ་ཚེ་ཆོས་འཛིན་ཅིང་། །
མཐུ་ཆེན་ཐོབ་དང་རྟག་ཏུ་མི་འབྲལ་ཤོག །
དེ་ནས་མཐུ་ཆེན་ཐོབ་དེ་སངས་རྒྱས་ནས། །
དེ་བཞིན་གཤེགས་པ་རབ་ཏུ་བརྟན་པ་ནི། །
175
- -



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
ཡོན་ཏན་ནོར་བུ་བརྩེགས་པའི་རྒྱལ་པོར་འགྱུར། །
སྐུ་ཚེ་བསྟན་པ་སྤྱན་རས་གཟིགས་དང་མཉམ། །།
སངས་རྒྱས་དེ་ཡི་རྟག་ཏུ་ཞབས་འབྲང་བྱེད། །
མཆོད་པས་མཆོད་ཅིང་དམ་ཆོས་ཀུན་འཛིན་ཤོག་།
དེ་ནས་བདག་གི་ཚེ་དེ་བརྗེས་མ་ཐག །
ཞིང་ཁམས་དེའམ་དག་པའི་ཞིང་གཞན་དུ། །
བླ་མེད་རྫོགས་པའི་སངས་རྒྱས་ཐོབ་པར་ཤོག །
རྫོགས་སངས་རྒྱས་ནས་ཚེ་དཔག་མེད་པ་ལྟར། །
མཚན་ཐོས་ཙམ་གྱིས་འགྲོ་ཀུན་སྨིན་ཅིང་གྲོལ། །
སྤྲུལ་པ་གྲངས་མེད་འགྲོ་བ་འདྲེན་པ་སོགས། །
འབད་མེད་ལྷུན་གྲུབ་འགྲོ་དོན་དཔག་མེད་ཤོག །
དེ་བཞིན་གཤེགས་པའི་ཚེ་དང་བསོད་ནམས་དང་། །
ཡོན་ཏན་ཡེ་ཤེས་གཟི་བརྗིད་ཚད་མེད་པ། །
ཆོས་སྐུ་སྣང་བ་མཐའ་ཡས་འོད་དཔག་མེད། །
ཚེ་དང་ཡེ་ཤེས་དཔག་མེད་བཅོམ་ལྡན་འདས། །
གང་ཞིག་ཁྱོད་ཀྱི་མཚན་ནི་སུས་འཛིན་པ། །
སྔོན་གྱི་ལས་ཀྱི་རྣམ་སྨིན་མ་གཏོགས་པ། །
མེ་ཆུ་དུག་མཚོན་གནོད་སྦྱིན་སྲིན་པོ་སོགས། །
1 .
176
：



༈ ཐར་བ་བྱང་ཆུབ་ཆེན་པོའི་ལམ།
འཇིགས་པ་ཀུན་ལས་སྐྱོབ་པར་ཐུབ་པས་གསུངས། །
བདག་ནི་ཁྱེད་ཀྱི་མཚན་འཛིན་ཕྱག་འཚལ་བས། །
འཇིགས་དང་སྡུག་བསྔལ་ཀུན་ལས་བསྐྱབ་མཛད་གསོལ། །
བཀྲ་ཤིས་ཕུན་སུམ་ཚོགས་པར་བྱིན་གྱིས་རློབས། །
སངས་རྒྱས་སྐུ་གསུམ་བརྙེས་པའི་བྱིན་རླབས་དང་། །
ཆོས་ཉིད་མི་འགྱུར་བདེན་པའི་བྱིན་རླབས་དང་། །
དགེ་འདུན་མི་ཕྱེད་འདུན་པའི་བྱིན་རླབས་ཀྱིས། །
ཇི་ལྟར་སྨོན་ལམ་བཏབ་བཞིན་འགྲུབ་པར་ཤོག །
དཀོན་མཆོག་གསུམ་ལ་ཕྱག་འཚལ་ལོ། །
ཏདྱ་ཐཱ། པཉྩནྡྲི་ཡ་ཨ་ཝ་བོ་དྷ་ནི་སྭཱ་ཧཱ།
སྨོན་ལམ་འགྲུབ་པའི་གཟུངས་སོ། །
དཀོན་མཆོག་གསུམ་ལ་ཕྱག་འཚལ་ལོ། །
ན་མོ་མཉྫཤྲཱི་ཡེ། ན་མཿསུ་ཤྲཱི་ཡེ། ན་མ་ཨུཏྟ་མ་ཤྲཱི་ཡེ་སྭཱ་ཧཱ། ཞེས་བརྗོད་
ནས་ཕྱག་གསུམ་འཚལ་ནི་འབུམ་ཐེར་དུ་འགྱུར་བར་གསུངས། དེ་ནས་རབ་བརྒྱ་ཕྲག་
འབྲིང་ཅི་ནུས། ཐ་མ་ཡང་ཕུག་བདུན་ཡན་འཚལ། རབ་འདི་མ་ཆག་པ། འབྲིང་ལོ་ཟླ་
ཙམ་མ་ཆག་པ། ཐ་མ་ནམ་སྐབས་སུ་ཁ་ནུབ་ཏུ་རྒྱུ་ནས་བདེ་བ་ཅན་གྱི་ཞིང་ཁམས་ཡིད་
ལ་དྲན་ཞིང་འོད་དཔག་མེད་ལ་ཐལ་མོ་སྦྱར་ཏེ་དད་པ་རྩེ་གཅིག་གིས་བཏོན་ན།
འདིར་ཚེའི་བར་ཆད་སེལ། ཕྱི་མ་བདེ་བ་ཅན་དུ་སྐྱེ་བར་ཐེ་ཚོམ་མེད་དེ། འོད་མདོ་ཞིང་
ཚེ་
177



༈ མཁན་ཆེན་འཆི་མེད་རིག་འཛིན་གྱིས་འཆད་ཁྲིད་བྱས།
བཀོད་མདོ་དང་། པདྨ་དཀར་པོ་འཆི་མེད་རྔ་སྒྲ་སོགས་ཀྱི་དགོངས་པ་ཡིན། ཞེས་དགེ་
སློང་རཱ་ག་ཨ་སྱས་སྦྱར་བས་འགྲོ་བ་སེམས་ཅན་མང་པོ་བདེ་བ་ཅན་དུ་སྐྱེ་བའི་རྒྱུར་གྱུར་
ཅིག
།
178



མཐོ་བ་དག་པའི་ཞིང་ལ་བསླེབས་ཀྱང་རིགས་ཀྱི་བདག་པོ་ཁྱེད་ལས་མེད། །
དམའ་བ་ངན་འགྲོའི་གཡང་ལ་འགྲིམས་ཀྱང་གདུང་བའི་འབོད་ས་ཁྱེད་ལས་མེད། །
སྐྱིད་སྡུག་ལེགས་ཉེས་གང་ཞིག་བརྒྱུད་ཀྱང་སེམས་ཀྱི་གཏད་ས་ཁྱེད་ལས་མེད། །
ཉམ་ཐག་བདག་གི་སྐྱབས་ཀྱི་དམ་པ་ཡིད་བཞིན་ནོར་བུ་ཁྱེད་ལ་འདུད། །
གསུང་པ་པོས།
